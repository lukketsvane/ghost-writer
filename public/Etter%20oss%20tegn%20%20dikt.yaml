Etter oss tegn:
  poems_dict:
    Page 1: |
      14.8.81
      NORSK RIKSKRINGKASTING
      BIBLIOTEKET
      Utgått av Biblioteket i
      NORSK RIKSKRINGKASTING
      
      Etter oss, tegn
      
      25302
      K
    Page 2: |
      Av samme forfatter:
      Skyggen av urfuglen. Dikt. 1977
      
      d
      et 2
    Page 3: |
      Tor Ulven
      
      Etter oss, tegn
      
      DIKT/GYLDENDAL NORSK FORLAG/OSLO
      
      Utgitt av B.B. biblioteket i
      NORSK RIKSKRINGKASTING
      
      NORSK RIKSKRINGKASTI
      BIBLIOTEKET
      
      N12<100358861705
      
      NRK
      BIBLIOTEKET
      Ex.2 75192
    Page 4: |
      © Gyldendal Norsk Forlag A/S 1980
      Printed in Norway
      Gjøvik Trykkeri A.s, Gjøvik 1980
      ISBN 82-05-12430-2
    Page 5: |
      INNHOLD
      
      I
      
      Dine fem sprikende fingre 9
      Gullbokstavene våker 10
      Brevene: papirbåter 11
      En omvendt-gribb 12
      Gjenklang 13
      På trærne 14
      Pilgrimen 15
      (Kaudervelsk) 16
      Nest siste dag 17
      Livet er avlyst 18
      
      II
      
      Fra en hvit svartebok 21
      Begynnelsen 22
      Utvisket innskrift 23
      Obligatorisk undervisning 24
      
      III
      
      Jeg bor i Paris 27
      Atriumhage, svale søyleganger 28
      I sommernatten 29
      Fra ukjent til ukjent 30
      Knoker skraper 31
      Hjulspor 32
      Jeg faller 33
      De nesten alltid fnisende 34
      Skriften 35
      Dette huset 36
      (Jettegryte) 37
    Page 6: |
      IV
      
      Lukkede øyne, snoskriften 41
      Strykekvartett 42
      Det er bare hjertet 43
      Inn i det veiløse, hvor 44
      Et sted bare 45
      Konvolutten åpnes 46
      Han roper at vannflaten 47
      Ovnsrøyken velter frem 48
      Sårets lepper 49
      Det største 50
      Krystallskalle 51
      All høghet 52
      Kakofonivirtuosen 53
      Stå med bare ben 54
      Du sovner 55
      En liten munn 56
      Dette 57
      De usynlige 58
      Løynrunene 59
    Page 7: |
      I
    Page 8: |
      4
    Page 9: |
      Dine fem sprikende fingre,
      fem fangetårn
      der du selv sitter
      innesperret
      i fem forskjellige skikkelser.
      
      Hver skjelvende berøring
      får et tårn
      til å rase.
      
      9
    Page 10: |
      Gullbokstavene våker
      over den uttømte byen.
      
      Her fant landeplagen hvile
      for sin skinnmagre skrott.
      
      Den siste innbyggeren
      taler til utstillingsdukkene.
      
      Han sier: Grav
      hånden ned i jorden
      og se
      om du vokser opp.
      
      10
    Page 11: |
      Brevene: papirbåter
      som dupper bort
      under brobuen,
      der det rotfaste dyret
      står på sprang
      i år også.
      
      Smeltevann
      fordamper i sydhellingene, dråper
      etter linerler av rim,
      brånet i flukten.
      
      Skyene
      får deres form.
      
      11
    Page 12: |
      En omvendt-
      gribb
      holder til huse
      inne i oss, svirebrødre.
      
      Den eter
      alt som er nyfødt, alt
      som ikke vil ligge
      i ro.
      
      Inne i gribben
      er det solskinn.
      
      12
    Page 13: |
      Gjenklang
      av solens blindestokk
      i høstkatakombene.
      Under kaskader
      av frossent sjørokk:
      Visne løvkjemper
      sleper seg avsted mot
      den innerste speilsalen,
      der latteren
      stilner.
      
      13
    Page 14: |
      På trærne
      i de sovendes hage,
      hos Tornerose,
      spirer dukkehoder
      med størknede smil:
      kommer du,
      uprins?
      
      14
    Page 15: |
      Pilgrimen
      styrtet i
      jomfruens dype pupill.
      Han ble liggende der nede
      hos stalagmittene
      og beinrestene
      etter liderlige monstre.
      
      15
    Page 16: |
      (KAUDERVELSK)
      
      De dødfødte ordene
      lærer å gå,
      gå på stylter
      av frittstående blodårer.
      Så kan vi, uvisst
      for hvilken gang, jage dem
      over til den andre siden.
      Deres ruglete tungemål
      var ellers
      ufattelig.
      
      16
    Page 17: |
      Nest
      siste dag,
      og jeg,
      den overlevende, sover
      fremdeles
      i den grønne urtids
      kjernehus.
      
      17
      2. Ulven
    Page 18: |
      Livet er avlyst.
      La oss sove videre
      til neste
      eon.
      
      Snart blir solen
      en supernova,
      samme faen.
      
      18
    Page 19: |
      II
    Page 20: |
      (The image contains no readable text.)
    Page 21: |
      FRA EN HVIT SVARTEBOK
      
      Nei, denne forferdelige innsikten kunne den blinde astrologen
      ikke gjøre kongen og hele hoffet delaktig i. Ikke et knyst til
      noen. Fra sitt nordvendte tårnvindu kastet han seg ned i voll-
      graven og brøt det skjøre islaget novembernatten hadde laget.
      Ellers sov alle.
      Hvorvidt spådommen gikk i oppfyllelse sier historien ikke
      noe om.
      
      21
    Page 22: |
      BEGYNNELSEN
      
      Den forsvunne sirkusartisten etterlater sykkelspor i et tynt lag
      nysnø, i en jordhytte ved bakketoppen funkler jutulens kost-
      bare fingerringer i den stigende solen, som er i ferd med å dele
      seg på cellers vis, for å gi opphav til et kjempelegeme med en
      lysstyrke som garanterer frihet fra jordboerne.
      
      22
    Page 23: |
      UTVISKET INNSKRIFT
      
      Spermienes myriader yrer på stjernenes kirkegård. Aldri
      finner de hvile noe sted. Lik de søvnløse hendene, som stryker
      og stryker over lakenet, famler mot lysbryteren, klokken på
      nattbordet, griper og griper etter luftvesener, eller mimer
      forlengst avdøde kjærtegn.
      
      Men til slutt, i grålysningen, innfinner en himmelblå dvale
      seg. Den kan vare i årtusener. Du våkner av at post-menneske-
      lige arkeologer graver deg ut av dyssen.
      
      23
    Page 24: |
      OBLIGATORISK UNDERVISNING
      
      Du snur en stein som ligger på den fuktige bakken fordi du
      liker å se maurene, de gulbleke markene og saksedyrene som
      det ventelig vrimler av under den; alle disse småkrypene du er
      den første til å oppdage, til å gripe på fersk gjerning. Men på
      undersiden av steinen er det denne gangen et ansikt, og dette
      ansiktet begynner å snakke med grøtet stemme, mens små
      jordklumper løsner omkring munnen. Etterhvert forstår du av
      den knirkende, men bydende talen at det er din tur til å ligge
      med ansiktet ned mot jorden, helt til noen kommer og snur
      deg, nokså tilfeldig, i et anfall av barnslig nysgjerrighet.
      
      24
    Page 25: |
      III
    Page 26: |
      (No text found in the image.)
    Page 27: |
      Jeg bor i Paris
      hver natt, og der
      går jeg opp vindeltrapper av størknet lava
      i folketomme fengselsbygninger.
      Jeg vandrer gjennom lange korridorer
      hvor løvfallet aldri stanser,
      med et herbarium under armen,
      hvor den samme røde rosen går igjen
      på hver side.
      «Gresshopper med Kroner av Guld
      på sine Hoveder, og Ansigtter
      som Menneskers
      Ansigter»
      gjør meg ikke fortred, alt er slik
      det skal være.
      Det er allerede blitt sent
      på ettermiddagen, her ute
      blåner nordavind over husgavlene.
      Værhanene er av sølv
      og har blodstenkte nebb, se!
      som de blinker i den uekte solen
      sier jeg, og glemmer at ingen
      går ved siden av meg. Løvene
      døser på plenen i parken, enda mer
      likegyldige enn i morges.
      Du er bortreist
      står det over døren på elvebunnen,
      men jeg kan vente. Jeg har
      tid.
      Her våkner ingen
      til sitt mareritt.
      
      27
    Page 28: |
      Atriumhage, svale søyleganger
      omkring.
      Sovende musikk-
      instrumenter som aldri
      skal røres mer.
      Tomme stoler på rekke
      og rad, med aura
      av fiendens kroppsvarme.
      Solen
      bevisstløs. Ingen
      av dem
      skal komme igjen, hverken
      nakne eller forkledde.
      Der utenfor
      er verden alt
      blitt et gigantisk
      hvitskimrende fossil. Verden.
      Og der sitter du,
      Christabel, med
      bankende hjerte
      alene og
      venter,
      til du er en spindeltråd
      gjennom stillheten
      etter deg.
      
      28
    Page 29: |
      I sommernattent
      står et svevende skipsvrak
      inn forstadsveiene
      Gallionsfiguren til rors
      og seilene fylt
      av dine sovende åndedrag
      
      Sett mellom trærne:
      Tegnene i et ikke-språk
      skrives av øyestikkerben
      i den blikkstille vannflaten,
      uutslettelige som helleristningene
      i den nyfødtes panne
      
      I himmelseng av mose
      ved bredden av Sognsvann
      sover nakenbadersken
      som drømmer deg
      istykker
      
      29
    Page 30: |
      Fra ukjent til ukjent,
      fremmedspråklige ilinger
      i veiene.
      
      Mindre enn en
      dagsreise, en regnbuehinne
      mellom nomaden og synsranden.
      
      Nedbrente hustufter,
      de andres.
      
      Mer veilignende
      for hvert steg, men veien
      står stille, den.
      
      Noe ligger uten å
      røre seg, det bevegelige
      kan passere.
      
      Passere.
      Passere.
      
      30
    Page 31: |
      Knoker skraper
      mot muren, greiner
      gnikker på senestrengene
      spent over juvet.
      
      Tidevannet syder
      langs rynkene, knær
      gnisser mot tallrekkene.
      
      Så blir det stille.
      Dette er
      celledelingens stumme komedie,
      gjentagelse av gjentagelsen,
      helt ut i
      det blanke,
      
      det u-
      
      31
    Page 32: |
      Hjulspor,
      kjerrevei.
      
      Innover her
      dro de, av alle
      steder.
      
      Hesten forsvant der veien
      forsvant, nå
      ligner han et hult tre.
      
      Hjulene, derimot,
      triller tilbake i
      hvert sitt spor, de snerter
      fingerspissene
      når jeg strekker armene
      ut, og
      fortsetter.
      
      32
    Page 33: |
      Jeg faller og
      faller
      ned gjennom
      sjakten
      i meg selv,
      forbi lag
      etter lag
      av ruinbyer
      hvor bare en sovende fangevokter
      er igjen,
      forbi førspråklige boplasser
      og huleveggen med avtrykk etter
      den første hånden: din hånd.
      Faller. Faller.
      Bunnløs
      er jeg likevel
      ikke.
      Men også bunnen
      faller. Og fallet
      faller. Ingen
      får
      det siste
      ordet
      
      33
      
      3. Ulven
    Page 34: |
      De nesten alltid fnisende
      tenåringsjentene
      sitter stille
      i det svarte bilvraket
      mens det snør og snør . . .
      
      Helt urørlige,
      med lukkede øyne,
      lytter de til den fjerne støyen
      fra en fornøyelsespark.
      
      34
    Page 35: |
      Skriften
      svarter og hvitner
      vekselvis
      mot barrieren av stupbratt
      hudflate.
      
      I
      den smale revnen
      mellom stillhet og stumhet
      kommer en kløftet tunge
      til syne.
      
      På
      den matematisk utregnede
      hodeskalle
      faller dråpe
      etter dråpe
      av elskovsdrikken.
      
      Ut-
      settelsens
      endeløse vaktrunde: umerkelig
      slitasje
      på lengselstrinn
      av granitt.
      
      35
    Page 36: |
      Dette huset
      vokser ut av trærne
      og er knapt til å
      skille fra dem.
      Om kvelden er det lys
      der, men når du
      går inn
      er ingen hjemme.
      
      Dette huset
      vokser ut av jorden
      og er knapt til å
      skille fra den.
      Om kvelden høres stemmer
      der, men når du
      går inn
      er ingen hjemme.
      
      Dette huset
      vokser ut av berget
      og er knapt til å
      skille fra dét.
      Om kvelden ligger det tomt og forlatt
      der, men når du
      går inn
      er det for å bo der
      for bestandig.
      
      36
    Page 37: |
      (JETTEGRYTE)
      
      Rullestein
      gnurer og gnurer
      mot bergvegg
      uten livstegn,
      uten lynets eller neglenes innskrift,
      rundt og rundt,
      sovende eller skrikende,
      alltid naken
      vokser du deg mindre og
      mindre,
      rullestein, blir ingenting,
      rullestein, eller later deg bare
      hulrom,
      rullestein.
      
      37
    Page 38: |
      
    Page 39: |
      IV
    Page 40: |
      
    Page 41: |
      Lukkede øyne, snøskriften
      skal ikke
      le-
      ses.
      
      Greinverket i håndflaten,
      ledetrådene,
      skal ikke
      ty-
      des.
      
      De reiste. De etterlot
      også tegn, de
      fra-
      værende.
      
      41
    Page 42: |
      Strykekvartett
      for halvt nedgravde instrumenter
      langt inni skogen
      den grønne.
      Av bark og humus, musikerne,
      lar seg tålsomt oppløse
      i regnet, når spillet
      har vendt tilbake
      til stillheten
      det kom fra.
      
      Etter juli,
      januar.
      
      Kråkefot-
      kalligrafi,
      pausetegn,
      
      mellom
      sporløst og sporløst.
      
      Nordlys
      i øyenkulden.
      
      Hvem venter
      ennå
      inniblant granleggene?
      Ikke det første.
      Ikke det andre.
      Men det tredje
      venter
      i menneskeløsheten.
      
      42
    Page 43: |
      Det er bare hjertet
      som har blitt så
      lite
      at det nesten ikke
      høres mer,
      at det nesten ikke
      synes mer,
      der ute i horisonten
      hvor måkene
      heller ikke
      bor
      
      43
    Page 44: |
      Inn i det veiløse, hvor
      det blir mer glissent
      mellom lokkeropene.
      En oppredd seng
      på berghammern, seng
      til å sveve en håndsbredd over,
      sveve . . .
      . . . sove på ett øye,
      med det andre
      stirre hardt mot det som
      inntil videre
      våker.
      
      44
    Page 45: |
      Et sted bare
      de undersjøiske
      fester seg ved
      rykker det i en muskel, som åpner
      og lukker for strømmen
      av vann og plankton. Så
      er det bare to tomme
      blåskjellskall i sanden, til å
      gjemme seg under.
      Disse to skilte halv-
      delene, som bare hang sammen
      i den vesle
      rykningen,
      en slimete bindestrek
      mellom to tomheter.
      
      45
    Page 46: |
      Konvolutten åpnes:
      tåke,
      bare tåke
      siver ut.
      
      Dette er uforståelig.
      Dette er allerede forståelig.
      
      Ditt språk blir stadig
      tynnere, snart
      til å puste i,
      snart til ikke å
      puste i,
      
      åndeløst.
      
      46
    Page 47: |
      Han roper at vannflaten
      ikke må høre etter.
      
      Hun ber mineralriket
      om å tie.
      
      Noe språkmektig
      fortsetter å tale
      i tunger,
      
      mellom dem.
      
      47
    Page 48: |
      Ovnsrøyken velter frem
      fra munnen din,
      men døden
      i de daglige brødstykkene
      har ingen smak.
      
      Med bind for øynene
      og tent lys
      i hånden
      skal du gå ut i duskregnet
      etter alt pustendes
      endelige
      fugleflukt,
      
      foran deg.
      
      48
    Page 49: |
      Sårets lepper
      beveger seg ikke.
      Den underjordiske fortellingen
      skal ikke
      hviskes, selv til
      spørsmålstegnet.
      Såret er umælende
      som var det alt
      et arr.
      
      49
      
      4. Ulven
    Page 50: |
      Det største
      av verdens skjeletter
      brenner.
      
      Vi flykter, i alle
      himmelretninger, gjennom
      kroppslabyrintene.
      Hvor er utgangen
      fra alt
      dette levende?
      
      Sove, sove
      inne i jøkelen
      skal du, alltid
      like vakker.
      
      50
    Page 51: |
      Krystallskalle
      til å speile seg i, her
      i dette rommet.
      
      Dine ansiktstrekk, glimtvis
      i stjernebildet
      der ute,
      hvor trærnes skrik
      er blitt aske-
      
      dryss
      over gestene, finger-
      spillet.
      
      51
    Page 52: |
      All höghet
      har inte lämnat himlen enn
      Och från kometens blickpunkt
      har inget förändrats
      på dina viskningars stränder
      Den prasslande drottningen
      drar förbi
      med det vita pappersarket
      der dikten
      inte kommer att skrivas
      
      (Med takk til Ekelöf
      og Eluard)
      
      52
    Page 53: |
      Kakofonivirtuosen
      lytter til
      
      dette førstumme.
      Det utsender en
      svak, ånds-
      svak lyd. Uten
      dechiffrérbar mening
      eller meningsløshet.
      Kanskje
      ligner den klangen av
      
      vanndråpespill, vanndråpe-
      spill,
      vann-
      dråpespill
      
      53
    Page 54: |
      Stå med bare ben
      i puls-
      slagene. Mens de slår
      mot kystens brysthule,
      tærer vekk
      splintene av dager, —
      frost-
      sprengning,
      ventetid
      
      54
    Page 55: |
      Du sovner
      til eventyr hvisket gjennom
      nøkkelhullet, mellom
      blomstrende sengestolper.
      
      Du våkner
      nedsnødd.
      
      Når du åpner
      boken,
      skriker den
      av smerte.
      
      55
    Page 56: |
      En liten munn
      åpner seg
      i knausen.
      
      Den lepjer i seg
      det sildrende regnvannet,
      trekker seg kjapt
      tilbake, etterlater
      ingen sprekk.
      
      Bare vi
      så det.
      
      Og vi sier
      ingenting, vi, før noen
      hogger oss ut.
      
      56
    Page 57: |
      Dette
      var en oppdagelses-
      reise. Nå
      ser jeg landet.
      Det er gjennomsinnelig
      og tomt. Et territorium på vidt gap
      for mitt mannskap
      av vanskaper e.
      Den som setter sin fot
      på stranden her
      finnes ikke mer.
      Senk skipet.
      
      57
    Page 58: |
      De usynlige
      flakker ikke lenger omkring
      mellom mineralriket og menneskeriket.
      
      De står bom stille
      i årmillioner av gangen.
      
      De kan betraktes
      som minnesmerker over seg selv.
      Uten inskripsjon.
      
      Leve i ly av dem.
      For å holde ut
      lyset fra språkmånen. Fra månespråket.
      
      58
    Page 59: |
      Løynrunene
      i svaberget,
      navnet.
      
      Men du er i bølge-
      slagene, som tålmodig
      sletter ut
      merkene etter innsiktens kaos,
      og igjen gjør stein
      
      til stein.
      
      59
    Page 60: |
      T. [INDISTINCT CHARACTERS] TO TREATMENT GAME