Etter oss tegn:
  poems_dict:
    Page 1: |
      PROSA I SAMLING
    Page 2: |
      TOR ULVEN
    Page 3: |
      PROSA I SAMLING
      
      MED ETTERORD AV Janike Kampevold Larsen
      
      GYLDENDAL
      
      NB Rana
      Depotbiblioteket
    Page 4: |
      (No readable text detected.)
    Page 5: |
      INNHOLD
      
      GRAVGAVER. Fragmentarium (1988) 13
      
      NEI, IKKE DET. Historier (1990) 95
          Gull, vinter 97
          Spill 104
          Gleden ved landskapet 111
          Gitt 124
          Selvbiografi 129
          Rolig nå 136
          Udattert 146
          Det 162
          Tre ørkenvandringer 164
      
      FORTÆRING. Prosastykker (1991) 175
      
          FORTID
          Bare denne søledammen 179
          Full av forventning 179
          En høy forstøtningsmur 180
          Jeg låste meg inn 181
          Interessen for astronomi 181
          Ikke noe annet 182
          En sjelden gang 182
          Fra 1820 183
          Såkalte sinuskurver 183
          Etter uterestauranten 184
          Som sett fra en båt 184
          Fordi foreldrene hennes 184
          Da fjerntoget plutselig 185
    Page 6: |
      Vi holdt til 185
      Han våknet utpå natten 186
      Den gangen 186
      
      TVANG
      
      Du ser ikke meg 189
      That’s entertainment 190
      Utkikkstårnene brenner 190
      Han våknet 191
      Dokumentarfilmen 191
      Somme tider 192
      Buketten har ikke lenger 192
      Kanskje ble de varslet 193
      Det var disse gipsplatene 194
      Vi vekslet øyekast 194
      Den lange lindealléen 195
      Nesten halvparten 196
      De lave 196
      Ikke bare er stjernene 197
      Skriveren sitter ved pulten 197
      Han sa: dukk 198
      Som en lydløs katastrofe 198
      En grumsete, klippestrødd elv 199
      Godt å småfryse 199
      Basalt og strengt 200
      
      IMITASJON
      
      En filmkomedie 203
      Imitatio: marmor 203
      Det finnes underjordiske ganger 204
      Ordet strøm 204
      Visst finnes skjønnheten 205
      På muren 205
      Det var den vinterkvelden 205
      Han nøt luften 206
      Et speil 206
    Page 7: |
      Tornekrattenc av låser 206
      Svarte, blankpolerte 207
      Den dødsdømte 207
      Termometeret 208
      Mademoiselle x 208
      De sto og så på avtrykk 208
      Mann og kjerring danser 209
      De rerum natura 209
      Ved siden av 209
      Som et overdimensjonert glass vann 210
      
      KLAGE
      Smerten 213
      Det plutselige mørket 213
      Flydrønnet blir svakere 214
      Et fordums senter 214
      Hvis det bare 216
      Du kan høre suset 216
      Dersom knoklene 217
      Jeg skrev 217
      Smertenes spindelvev 217
      Man kunne kalle dette mørket 218
      Alltid denne følelsen 219
      En høstdag 219
      Ingen trekkfugler 219
      I dag 220
      Tenk deg subbingen 220
      Så var det ikke 221
      Du kan fantasere 221
      To brutte stråler 221
      Øverst 222
      
      AVLØSNING. Roman (1993) 223
      
      VENTE OG IKKE SE. Historier (1994) 315
      Jeg sover 317
    Page 8: |
      Hysteriker 330
      Knokkelklang 335
      Havet 346
      Til høyre 356
      Mørket i den andre enden av tunnelen 366
      Budskap 376
      Post 384
      Uskrevet 396
      
      STEIN OG SPEIL. *Mixtum compositum* (1995) 401
          Utstilling I (utkast til minnesmerke) 403
          Utstilling II (Psyke ved Svarttjern) 403
          Mellomspill I (diktatur: krønike) 404
          Konsert I (nocturne électrique) 405
          Forestiling I 405
          Utstilling III (skisse) 406
          Mellomspill II 406
          Konsert II (kontentum) 406
          Utstilling IV (panorama) 407
          Forestilling II (film: drømmescene) 407
          Utstilling V (arkeologisk felt) 408
          Konsert III (operette: narresang) 409
          Mellomspill III 409
          Mellomspill IV 410
          Utstilling VI (lysvirkning: plein-air: ars prosaica) 410
          Mellomspill V (lesningens gleder) 410
          Konsert IV (ppp) 412
          Utstilling VII (de ikke overlevende) 412
          Forestilling III 413
          Mellomspill VI 413
          Konsert V 413
          Utstilling VIII (ready-made) 414
          Utstilling IX (interiør med speil) 414
          Mellomspill VII (metafora) 415
          Forestilling IV (film) 415
          Konsert VI (opera: duett) 416
    Page 9: |
      Utstilling X (écriture trouvée) 417
      Mellomspill VIII 417
      Forestilling V 417
      Utstilling XI (stilleben: mislykket kontemplasjon) 418
      Konsert VII 418
      Forestilling VI (film: synopsis: røverhistorie) 419
      Utstilling XII (pressekonferanse 1) 419
      Konsert VIII 419
      Utstilling XIII (museumslokale) 420
      Mellomspill IX 420
      Utstilling XIV (optisk tankeeksperiment) 421
      Konsert IX (opera: duett) 422
      Mellomspill X 422
      Utstilling XV (vårlig landskap) 423
      Mellomspill XI 423
      Utstilling XVI (anatomi for kunstnere) 423
      Konsert X 425
      Forestilling VII 425
      Utstilling XVII (skogsinteriør) 425
      Mellomspill XII 426
      Konsert XI (nocturne ancienne) 426
      Utstilling XVIII (land art) 427
      Forestilling VIII (monolog: prestens tale) 427
      Utstilling XIX (traces trouvées) 428
      Mellomspill XIII 428
      Konsert XII (kjødelig vals) 429
      Utstilling XX (pressekonferanse 2) 429
      Forestilling IX (diksjon) 429
      Mellomspill XIV 430
      Utstilling XXI (hinsides) 430
      Konsert XIII (opera: duett) 431
      Utstilling XXII 431
      Mellomspill XV (maksime) 432
      Forestilling X (skrekkfilm) 432
      Utstilling XXIII (selvportrett med nytelsesmidler) 433
      Konsert XIV 433
    Page 10: |
      Mellomspill XVI (dumt spørsmål) 433
      Utstilling XXIV (interiør) 434
      Forestilling XI 434
      Utstilling XXV (plein air) 435
      Mellomspill XVII 435
      Utstilling XXVI 436
      Utstilling XXVII (genre) 436
      Utstilling XXVIII (pressekonferanse 3) 437
      Konsert XV (nocturne: alle disse årene) 437
      Mellomspill XVIII (Meganthropus taler) 438
      Utstilling XXIX (storslagent natursceneri som roman) 438
      Forestilling XII (performance med storfe) 439
      Utstilling XXX (nyhetsfoto) 440
      Mellomspill XIX 440
      Utstilling XXXI (sommerlandskap) 440
      Konsert XVI (opera: duett) 441
      Utstilling XXXII (stilleben) 441
      Utstilling XXXIII (landlig landskap) 442
      Utstilling XXXIV (stilleben) 442
      Konsert XVII (vinterreise) 443
      Mellomspill XX (maksime) 443
      Utstilling XXXV (pressekonferanse 4) 443
      Forestilling XIII 444
      Utstilling XXXVI (ready-made) 444
      Konsert XVIII (opera: arie) 445
      Mellomspill XXI 445
      Utstilling XXXVII (objet trouvé) 445
      Konsert XIX (nocturne: atonal) 446
      Forestilling XIV (synopsis) 447
      Utstilling XXXVIII (objekt) 447
      Mellomspill XXII (sensommerbrev) 448
      Forestilling XV 448
      Utstilling XXXIX (selvportrett som næringsmiddel) 449
      Konsert XX (opera: arie: Individuajonssangen) 449
      Mellomspill XXIII (dogmatikk) 450
      Ustilling XL (skulptur) 450
    Page 11: |
      Mellomspill XXIV 450
      Forestilling XVI (skyggeteater) 451
      Utstilling XLI (emblem) 451
      Forestilling XVII (buskis-purgatoriet) 452
      Mellomspill XXV 452
      Utstilling XLII (okulært perspektiv) 453
      Utstilling XLIII (mot skogen) 453
      Konsert XXI 454
      Konsert XXII 454
      Utstilling XLIV 454
      Mellomspill XXVI 455
      Forestilling XVIII (monolog: klassisk: mytisk) 455
      Utstilling XLV 456
      Utstilling XLVI 456
      Utstilling XLVII (lapidarisk) 457
      Konsert XXIII 457
      Utstilling XLVIII (portrett) 457
      Utstilling XLXIX 458
      Mellomspill XXVII (temporalfysiologi) 458
      Utstilling L (rørlig stilleben) 459
      Utstilling LI (arkeologisk materiale) 459
      Konsert XXIV (opera buffa: duett) 460
      Utstilling LII (landskap) 460
      Utstilling LIII (objet trouvé) 461
      Mellomspill XXVIII 461
      Utstilling LIV (installasjon) 461
      Utstilling LV (clair-obscur, fortidig) 462
      Forestilling XIX 462
      Utstilling LVI (stilleben) 463
      Mellomspill XXIX 463
      Utstilling LVII (stilleben) 463
      
      ETTERORD 465
    Page 12: |
      The image contains no readable text. It appears to be a blank, white page with minor scanning or edge artifacts.
    Page 13: |
      GRAVGAVER |
      Fragmentarium
    Page 14: |
      [The image contains no readable text.]
    Page 15: |
      Hver dag gående oppå fem tusen to hundre og femogfemti rester av
      kylling, tre hundre sauelår, et ubestemt tusentall potteskår, et dusin forfal-
      skede terninger, en påfugl, seks hundre og tretten muslinger, en pose med
      kobbermynter, to hundre og femti hårbørster, fragmenter av en kongelig
      hjelm, et marsvinskjelett, en keramikkovn, rester av en mur, atskillige hav-
      skilpadder, et verksted for pipehoder, samt talløse andre ting, hver dag,
      uten å vite om dét der nede under dem, under surret av stemmene deres
      og dameskoenes klaprende hæler.
      
      En dato. For eksempel den 22. november 1953. Denne dagen, eller sna-
      rere kvelden (lokal tid) da Arturo Toscanini dirigerte NBC Symphony
      Orchestra i Tragische Ouvertüre av Brahms. Han dirigerte utvilsomt også
      andre verker, men på den platen hvis gullomslag nå (et allerede foreldet nå)
      lyser foran meg, finnes fra denne konserten utelukkende inngravert de 14
      minutter og 7 sekunder det (ifølge coveret) tok Toscanini å fremføre dette
      stykket, kanskje Brahms’ dystreste og mest ubønnhørlige (ved siden av pas-
      sacaglia-satsen i 4. symfoni), hjemsøkt av desperate marsjrytmer, uthult av
      truende pauser, som i det lumre blåmørket mellom to tordenbrak, eller når
      en eksploderende bygning er på nippet til å rase sammen, men ennå henger
      der et øyeblikk, uvisst hvor lenge, før den synker langsomt som en luksus-
      heis ned i et hav av støv som skummer og lukker seg over den. Som applaus.
      Eller bare stillheten etter musikken, nattestillheten i Carnegie Halls enorme
      konsertsal, etter at Toscanini bøyde hodet mot de siste klappsalvene, etter
      at vaktmesteren stengte dørene etter den siste tilhøreren (hvordan så han
      ut, hvor gammel, hva tenkte han? eller hun? – det får ingen noensinne vite),
      etter at musikerne hadde lagt samtlige instrumenter ned i de fløyelsforede
      kassene og koffertene, fra de nette etuiene for fløytene til kontrabassenes
      svære, svarte, menneskelignende kasser, som, oppstilt på scenen i rader, og
      med den rette halvdunkle belysning, ville ligne en hæravdeling eller et sang-
      kor, eller, mer uregelmessig koreografert, en scene fra et skuespill eller en
      opera (kanskje en variant av Don Juan, med den celebre stengjesten) hvor
      personene var forvandlet til en slags langhalsede gravstøtter uten replikker,
      
      GRAVGAVER | 15
    Page 16: |
      talende bare ved sitt antropomorfe, begivenhetsløse nærvær. Til slutt hører
      man ingenting annet enn nattevaktens skosåler knipse langsomt gjennom
      korridorene, eller nesten lydløst subbe langs teppelagte gulv, før urviserne
      glir over midnatt, og den 22. november 1953 er definitivt forbi, kalenda-
      risk sett, og vaktmannens (antagelig nesten) usynlige fotspor blir borte i
      en ny dag, som ennå er natt og stillhet, musikkløshet, som var han selv en
      rest av musikk, lyden av et perkusjonsinstrument, diminuendo. Musikken
      forsvinner for alltid idet den spilles; å spille den er å få den til å forsvinne
      inn i ingenting. Bare lydbåndet med de sirklende spolene fanger musikkens
      gjenferd, så selv publikums host, noen få sekunder, får et skinn av udøde-
      lighet og kan gjentas i det uendelige; forlengst døde menneskers host som
      forstyrrer de døde musikernes spill under den døde dirigentens taktstokk,
      en novemberkveld i 1953, som er blitt et museum uten adgang for noen,
      stående urokkelig og gjennomsiktig i tiden, med sin datoplakett av luft over
      inngangen, inngangen til det eneste absolutt rømningssikre fengsel i verden.
      Og fra platerillene stiger tonene som sjeler, liksom befridd fra det jordiske
      helvete, men ute av stand til å nå himmelen; omigjen og omigjen kan de fly
      opp fra den svarte vinylen i et fortvilt forsøk på å eviggjøre konserten den
      22. november, og isteden hører man bare hvor uendelig langt borte den er,
      hvordan den fjerner seg mer og mer, på vei mot en endeløs glemsel (som
      et maleri hvor landskapet er forsvunnet, og bare forsvinningspunktet står
      igjen), mot den dagen da ingen hører denne musikken mer, eller ingen fin-
      nes som kan høre den. Fra en tid ikke lenge etter den 22. november 1953
      stammer det berømte bildet av den eldgamle, hvit- og langhårede dirigen-
      ten som på en orkesterprøve griper seg fortvilt (og litt teatralsk) til hodet,
      ute av stand til å erindre partituret, som han på grunn av nærsynthet (det
      vil si egentlig på grunn av forfengelighet) alltid lærte utenat før konsertene.
      Allerede den 4. april 1954 holdt han sin avskjedskonsert. Og på disse gamle
      opptakene virker det som han prøver å spille i maksimalt høyt tempo, for å
      rekke over så mye musikk som mulig før dødens inntreden, slik at Brahms’
      milde, pastorale A-dur-serenade raser forbi under den gamle orkester-
      tyrannens taktstokk i heseblesende fart, som var det om å gjøre å bli ferdig
      med livets langsomme, solfylte timer så fort som mulig, som om han i ner-
      vøst raseri ga seg til å rive av samtlige sommermåneders kalenderblader,
      bare for å komme fortere til en annen sommer et annet sted. På det bru-
      sende, knoppende gamle opptaket skmatter klarinettene enda mer håpløst
      
      16
    Page 17: |
      på grunn av den dårlige lyden, som oppskremte svaner, en svanesang, og
      roper på sin måte at orkesteret sitter og spiller i en fjern fortid, liksom i en
      stumfilm, en stumfilm av lyd, med en intrige man ikke lenger klarer å ta
      helt alvorlig. Den mannen som sannsynligvis konsentrerte seg helt og hol-
      dent om musikken den 22. november 1953, selv født i 1867 (den 25. mars),
      kunne, hvis han ville, sannsynligvis, fremkalle minner fra en tid med heste-
      drosjer og parafinlamper, med dueller og fritt salg av opiumstinktur. Det gir
      en viss følelse av historiserende svimmelhet å tenke på at jeg (som alle andre
      bare et eksempel) faktisk har levd samtidig med denne urgamle mannen,
      i omkring tre år, og at jeg faktisk, den 22. november 1953, var omkring en
      uke gammel (som forrige nummer av et ukeblad); at jeg, på det tidspunk-
      tet Toscanini løftet dirigentstaven for å fremføre den tragiske ouverturen,
      virkelig eksisterte, fjernt fra New York, aldeles uvitende om Brahms, om
      NBC Symphony Orchestra, om det språket jeg benytter nå, uvitende om
      nesten alt, unntatt om de elementære biologiske behovene for mat, søvn
      og varme, eksisterende bare som et rudimentært krav om betingelsesløs
      overlevelse, men eksisterende tross alt. I de 14 minutter og 7 sekunder det
      tok å fremføre Brahms' Tragische Ouvertüre, levde jeg, hva enten jeg lå og
      bablet og gurglet med slim dryppende fra munnen lik en senil, pleietren-
      gende olding, eller kastet opp melk med sur lukt, eller hikket, eller skrek
      øredøvende (ihvertfall høyt nok til å ruinere enhver nytelse av musikk, hvis
      man ondskapsfullt hadde plantet meg i Carnegie Hall), eller jeg bare sov,
      sannsynligvis til glede for omgivelsene, så eksisterte jeg i disse drøyt 14
      minutter da Arturo Toscanini, forhenværende cellist, dirigerte den tragiske
      ouverturen, som inneholdt, og stadig inneholder, en livsvisdom jeg på det
      tidspunktet må ha vært fullstendig fremmed for, ettersom man må over-
      leve blindt og uspurt i årevis før man blir så reflektert at man skjønner at
      livet strengt tatt er umulig, og da er det allerede for sent å tilbakedannes og
      aldri ha eksistert. Aldri har man vel heller sett et spebarn resignere overfor
      skjebnen, og avfeie livets fristelser (for eksempel melk) med en livstrett ges-
      tus, eller lengte nostalgisk tilbake til sin fjerne fortid som ikke-eksisterende.
      Hva som egentlig hendte meg (som alle andre bare et eksempel på) eller
      de aller fleste andre i samme stadium av livet, i disse drøyt 14 minutter, vil
      aldri noen få vite. Slik man aldri får rede på hva en bestemt romersk slave
      i Ostia (Antica) gjorde mellom klokken to og kvart over to den 29. juli år
      104 f.Kr., siden alle fortidige begivenheter egentlig, slik filosofen påpeker,
      
      GRAVGAVER | 17
    Page 18: |
      er nøyaktig like langt fra hverandre, og fra det til enhver tid gjeldende nå,
      og det som skjedde for et minutt siden ikke mindre fortidig enn det som
      skjedde for to tusen år siden.
      
      Den gangen. Det avdankede gamle hotellet ved sjøen, langt utenfor all-
      farvei, utenfor sesongen, utenfor moten. I resepsjonen bare noen dryp-
      pende, sammenslåtte paraplyer til stede, på grunn av middagsserveringen
      (fikk de vite etterpå) som gikk for seg i en foreløpig usynlig sal langt borte,
      uten noen klirring av bestikk, uten summing av stemmer. Jo, kanskje en
      svak klirring av bestikk likevel, men halvkvælt av møbelplysjen i salongen
      som lå imellom, en slags klunkestue med vomdigre møbler og velurgardi-
      ner, muggengrågrønn i regnværslyset, scenografi fra et uskrevet Tsjekov-
      stykke, bortsett fra en (også den) alderdommelig kabinettradio i en krok.
      Og middagen etterpå (kjøttpudding, kokte poteter, blomkål, gulrøtter,
      masse gulrøtter, kokte), blant alle de gamle som befolket stedet på denne
      tiden av året, alle tilsynelatende over sytti, bortsett fra, selvfølgelig, japane-
      ren bakerst i salen, iført svart skinnjakke og olabukser, tyggende tålmodig
      på den samme triste middagen som alle de andre, drikkende te etterpå, i
      den teatralske salongen med fidusmalerier på veggene. De hadde også sit-
      tet der, apatiske, i en hjørnesofa, med en flaske rødvin foran seg, og lyttet
      til samtalen mellom de gamle (litt høyrøstede på grunn av nedsatt hørsel),
      hørt dem fortelle hvordan de pleide å komme igjen år etter år, sommer etter
      sommer, inntil de ble for syke til det, antagelig, for avkreftede, eller inntil
      de døde. Hun hadde sittet og sett på dem, de fleste kvinner, i storblomst-
      rede eller ensfarvede sommerkjoler, og med de karakteristiske sommer-
      skoene som gamle damer alltid bruker: hvite, men oftest matte, krittaktige,
      og kraftige, solide, umåtelig solide, liksom det var nødvendig for at bru-
      keren skulle stå støtt, holdt fast til jorden med en viss tyngde, og som om
      de skulle benyttes langt utover den gjennomsnittlige forventede levealder,
      med et uttrykk av noe medisinsk og beskyttende, men likevel (som regel)
      utstyrt med moderat høye hæler, som en siste, halvhjertet innrømmelse til
      forfengeligheten, eller bare til konvensjonen. Men hun var nesten usikker
      på om hun ikke selv hadde hatt sånne sko, og sittet blant pensjonistene og
      sett på dem ('de unge som kom i kveld'), der de satt, apatiske, i den plysj-
      trukne hjørnesofaen med en flaske rødvin foran seg, hun i en beige, litt for
      kort kjole, han i blå cordbukser og (en litt skitten) kunststoffskjorte (hun
      
      18
    Page 19: |
      kunne ikke fordra de skjortene hans), begge med lodden fall i håret etter
      regnet. Bruset av regnet siden, om natten, på rommet. Den merkelige inn-
      retningen der, den lignet en slags fluktstol, av rustfritt stål, uten ryggstø,
      med flere svarte, svakt elastiske gummibånd tvers over; han hadde sittet på
      den, naken, med erigert lem, mens hun kledde av seg, og han fikk henne til å
      sette seg på fanget hans. Følelsen av lemmet som gled stramt inn i den ennå
      litt for tørre skjeden og trakk med seg kjønnsleppene. Ingen befruktning
      den gangen heller. Stolen sto foran vasken. En såkalt vaskestol, til bruk for
      mennesker som på grunn av fremskreden alder, eller sykdom, eller handi-
      cap, måtte sitte når de vasket seg. Hun husket det fra sykehjemmet. Eller
      de orket ganske enkelt ikke å stå oppreist.
      
      Allerede det å skrive noe ned, nedover, et kjærlighetsbrev, for eksempel,
      er å markere det arkeologiske, som å gå i våt jord etter regn, sammen med
      en kjæreste, stanse og se tilbake på sporene, og plutselig er landskapet med
      jorden, gresset og trærne som drypper av regn eldgammelt, og sporene
      deres, sålemønstrene, de skjeve skligropene etter hælene, de står der ennå,
      som om dere nettopp hadde gått gjennom lysningen i skogen, mens det i
      virkeligheten er hundrevis av år siden, og ingen husker dere mer. Blekket
      i dagboken har fått en avbleket, lysebrun tone, papiret er gult, ortografien
      foreldet, de faste uttrykkene gått av bruk, tenkemåten naivt gammelmodig.
      Men hvor mye mer dramatisk er ikke lydbåndet, med de magnetiske partik-
      lene som legger seg i abstrakte mønstre, og gjengir, omigjen og omigjen, det
      samme øyeblikks bratsjtone, det samme nervøse kremt, det samme ordet,
      som aldri kan sies omigjen. Du kan spole tilbake båndet og høre stemmen
      din, men du hører ikke deg selv, du hører den du var for to minutter siden,
      som du aldri skal bli igjen, den du var for to hundre år siden, din to hundre
      år gamle stemme, like virkelig og selvfølgelig som om den alltid skulle fin-
      nes, som om den ikke alt hadde uttalt sitt siste ord og var forstummet for
      bestandig (en forstummings bestandighet), og selve minnet om den, over-
      snakket av andre røster, en ustanselig stemmedur, som fra en elv med stadig
      nye vannmasser, hvor klangen av stemmen din er en blank dråpe som før
      over steinen for uendelig lenge siden, ble til skum i en hvirvel, hvelvet seg
      brått som en fallskjerm til boble, glidende sakte i bakevjen, en boble hvor
      regnbuefarver ålte seg spillende omkring på den tynne hinnen (slik flagg
      og faner speiler seg i et buet bilvindu, en festdag) før den sprakk, og noen
      
      GRAVGAVER | 19
    Page 20: |
      tiendedels sekunder avsatte en liten lys sirkel på overflaten, mens vannet
      strømmet videre. Ikke bare dét at du, når du snakker, ikke hører din egen
      stemme gjennom ørene, men gjennom vibrasjoner fra strupehodet, som
      får den til å lyde som en du aldri har møtt, når du hører den utenfra, fra et
      lydbånd; det *er* en du ikke kjenner, som befinner seg i et eller annet ufor-
      ståelig tidspunkts eksil. Stemmen din sitter innesperret i den 22. november
      1953. Den kommer aldri ut derfra. Et av disse menneskene som hoster, mens
      en hensmuldret, eller kremert, eller for den saks skyld balsamert italiensk
      excellist dirigerer NBC Symphony Orchestra, har din stemme. Det franske
      ordet for en platespillers pickup er *tête de lecture*, lesehode, et hode som
      leser rillene (som rillene i sporet etter en skosåle), leser dem høyt, følger
      dem som en fingertupp følger blindeskriften, leser ut av fortidens mørke,
      igjen og igjen, den 22. november 1953, eller en hvilkensomhelst annen dato.
      Innerst på platen, etter den siste tonen (applausen redigert vekk), der hvor
      lyden er slutt, finnes en linje, en liten opphøyd kam, som leder stiften inn
      mot punktet hvor pickuparmen løftes og glir tilbake. Det er en linje i spi-
      ral, og så lenge platen dreier, ser den ut som bølger; flate, lette dønninger
      som slår mot en svart strand og forsvinner i ingenting; den samme linjen
      fra begynnelse til slutt, uten begynnelse og slutt, slakke bølger, lydløse slag
      mot en strand uten noe land bak.
      
      I det minste en følelse av at havet var i nærheten. Den ene stolen var
      tom. I den andre (en høy fluktstol med blålig trekk) satt hun, en mørkhåret
      kvinne i tyveårene, iført en fotsid, løstsittende hvit sommerkjole, barføtt,
      eller kanskje med en slags tøfler eller tøysko på bena. En avis fra slutten
      av forrige århundre lå halvt sammenbrettet over knærne hennes, hun leste
      den, med hånden under haken og hodet lett foroverbøyd. Foran føttene
      hennes, en kastanjebrun hund, muligens en irsk setter, sammenrullet, med
      snuten mot labbene. En bred kile av sol gjennom det legghøye gresset, inn
      mot de nesten svarte skyggene av løvtrær i bakgrunnen. Og så den enorme
      rosenbusken, med hvite blomster, tykke som toppluedusker, i tunge kla-
      ser, og alle kvistene som tøt samlet opp fra bakken, som strålene fra et
      springvann. Ordet *rosenstokk* virker gartneraktig, men har ingenting med
      noen flora å gjøre, det betegner den nederste delen av et hjortegevir, festet
      der hornet glir over i skallen, forankrer geviret i skjellettet, slik den synlige
      delen av et minne stikker opp over alt det andre som hendte, det glemte,
      
      20
    Page 21: |
      historiens usynlige skjelett. Da de sibirske eskimoene fant støtenner og
      skjeletter av de utdødde mammutene, var de overbevist om at levningene
      tilhørte kjempedyr som stadig levde og pustet nede i jorden, slik fiskene
      lever i vannet. Ja, en fornemmelse av at havet ikke kunne være så langt
      unna, som en anelse av kjølighet i luften, noe med farvetonen, kanskje. Og
      like utenfor alt gresset, blomstene, rosenbusken og trærne begynte papp-
      rammen, lysegrå som sanden i et fuglebur, med navnet på en måned og et
      årstall under, alle sifrene som betegnet hver eneste dag i denne måneden
      (juli) i dette året, og rammen i sin tur omgitt av et tapet, gulbrunt som
      råtten halm, med enkelte lysere rektangler, noen på størrelse med folianter,
      andre som konvolutter, tomme felter etter bilder, bilders spøkelser, et dødt
      menneskes synsinntrykk, tapt for alltid; og man vet at de (synsinntrykkene)
      på en måte mangler, men ikke hva de inneholdt, liksom blendet bort av
      den samme sommersolen som en gang gjorde hver minste detalj synlig for
      dem: riflene i hjertemuslinger, hårene på en føflekk, kullsyreperlene som
      lettet og brast i et glass mineralvann på et bord ute i solen, som nå skinner
      et sted i dødsriket, utilgjengelig for enhver observasjon.
      
      Solen i dødsriket, hvor hadde han den forestillingen fra; der nede var det
      mørkt, et skyggerike, evig tusmørke. Men solen hadde vært en brennhet,
      kremerende sol, den svarte vinylen i dashbordet og rattet sved som vann-
      stoff i et sår, for ikke å snakke om selve setet, som om hele interiøret snart
      ville bli en dryppende, tyktflytende, tjæreaktig svart masse og drukne ham,
      en av disse forhistoriske asfaltsjøene hvor man av og til fant pent bevarte
      øgler, eller ihvertfall skjelettene av dem, knoklene støpt inn i den geologiske
      grøten som et skrujern i sitt plasthåndtak. (Den fyren han hadde møtt en
      gang, som jobbet på en plastfabrikk men sluttet da han begynte å spytte
      svart, full av svart støv innvendig, halvveis plastbelagt). Først da hadde han
      kommet på at bilen var lukket som en vakuumpakke med kjøttpålegg, ikke
      et luftevindu på gløtt, og han inne i den som en klump med fårepølse-
      eller okserullskiver. Frontruten dugget, han saknet farten litt og sveivet ned
      venstre rute med svett, glippende hånd, rev opp soltaket som en ovnsdør,
      akte seg et stykke ut på det andre setet og blindkjørte halvveis, lik en tryl-
      lekunstner, mens han sveivet ned høyre rute; og etterpå hadde han kjent
      trekken, en bekk av luft rennende inn gjennom de åpne slusene, så håret og
      skjorteermene vaiet i strømmen. På det tidspunktet hadde han fortsatt hatt
      
      GRAVGAVER | 21
    Page 22: |
      en tåpelig forestilling om at det hastet, at hvert minutt var et bunnløst sluk.
      Han hadde kjørt som en full tenåring, sentrifugert over midtlinjen, forsert
      røde lys og rast forbi trailere på bakketopper, inntil det gikk opp for ham at
      han selvsagt hadde hele ettermiddagen for seg, minst, at hun ennå kunne
      sveve i uvisshet om det i timevis, så lenge som mulig, eller helst aldri få vite
      det, hvis det bare hadde vært mulig, at hun ikke ville få greie på det før eller
      siden, at det er umulig å være uvitende i lengden, alltid vet man for mye,
      umulig å vende tilbake til den kongelige, prenatale alldumhet. Det hastet
      ihvertfall ikke, hverken for henne, som ennå hadde sjokket foran seg, eller
      for ham, som hadde et jævla ekkelt oppdrag, antagelig det verste han hadde
      hatt. Men hvem kunne unnså seg når broren hennes hadde sagt Jeg
      orker ikke nå, tror du du kan ordne det? Fra det øyeblikket var ferden
      forutbestemt, som om bilen var fjernstyrt og han hypnotisert. Hvis det bare
      hadde vært en fordømt telefon i den hytta, eller i det minste en telefonut-
      styrt nabo eller butikk i nærheten; men det var ikke tilfelle, og ville dessuten
      vært kinkig for henne, å stå der midt blant snusgubber og svette krøllspen-
      nehusmødre i rosa shorts, med det budskapet isende inn i øret. Han var et
      signal, han erstattet den elektriske impulsen gjennom ledningsnettet. Han
      hadde vært på nippet til å foreslå at de skulle sende en melding over radio, et
      av disse beskjedent katastrofale varslene som er et så sikkert sommertegn,
      hallodamens pene, tørre stemme som kort og greit forteller at Hans søster
      er alvorlig syk, eller at Hennes mor er død, men han hadde tatt seg i det,
      gudskjelov; de visste nøyaktig hvor hun var, en biltur på noen timer bare,
      han hadde ferie selv, ingen utgravninger, ungkar, ingen avtaler, ingen unn-
      skyldinger, en kort briefing, kulepennkryss på kartet, bare å hive seg inn i
      bilen, den svartglødende bilen, først i hysterisk fart, siden langsommere, til
      slutt motstrebende sakte, liksom han virkelig var på ferie, en letargisk søn-
      dagsutflukt til sjøen, i det tropeflimrende sommerværet, under den døde
      solen, sakte som en likbil, vi kommer tidsnok frem, til denne kvinnen han
      på det tidspunktet, i bilen der den gled langs riksveien, trukket mot målet
      som en bobsleigh i sakte film, ennå knapt kjente, som han bare hadde møtt
      et par ganger hos broren: ganske søt, mørkebrunt hår gjerne oppsatt i en
      knute i nakken (med en slags lærspenne), litt rund i kinnene, gestikuler-
      ende når hun snakket, visstnok skuespillergriller, var dratt på hytta mutters
      alene, nei, med familiehunden (han husket fortsatt pesingen fra baksetet,
      under hjemturen), for å lese faglitteratur, foruten å bade og sole seg, anta-
      
      22
    Page 23: |
      gelig; det var i grunnen alt han visste, på det tidspunktet, før alt det andre
      hendte, mens han ennå bare var på vei, ennå ikke kjente henne, en tilstand
      han nå aldri kunne vende tilbake til. Man kan unngå å møte noen, tilfeldig
      eller med overlegg, men har man først møtt noen (tenkte han nå, etterpå),
      er det umulig å tilintetgjøre selve bekjentskapet, koble om linjene som førte
      fram til møtet slik at det ikke har funnet sted, eventuelt foreta koblingen
      omigjen og omigjen, slik at møtet finner sted for første gang hver gang. Men
      da, mens han ennå satt i bilen, bak motoren som stadig trakk ham nær-
      mere henne, hadde han bare, husket han, forsøkt å forestille seg hvordan
      hun ville se ut idet han kom, idet bilen langsomt, nesten i gangfart, kjørte
      opp ved siden av hytta (bilvei helt fram, hadde broren sagt) og stanset, i
      stillheten etter at tenningsnøkkelen var vridd tilbake, en stillhet, hadde han
      forestilt seg, hvor han ville høre fuglefløyt, tydelig, for første gang på turen,
      og den barbersalongaktige summingen av en passbåt, dunkene av brutte
      bølger mot glassfiberskroget, rytmisk, med pauser (cirka hundre meter fra
      sjøen, hadde broren sagt). Og hunden. I stillheten etter motoren ville hun-
      den sette i å gjøre. Hun ville sannsynligvis være utendørs et sted i det lumre
      været, kledd i en luftig, hvit bomullskjole, for eksempel (uten noe under?),
      mer eller mindre gjennomsiktig i motlys, eller i hvite shorts og kortermet
      bluse med flikene knyttet sammen over maven, navlen synlig, eller rett og
      slett en utvasket dongeribukse med avklipte frynseben, og bikinioverdel;
      hun ville sitte i en fluktstol, eller en hammock, eller ligge utstrakt i gresset,
      eller, mest sannsynlig på en solseng, av den typen som brettes ut og regu-
      leres i vinklene (tikkende lyd), fôret med skumgummi, blomstrete trekk;
      hun kunne ligge makelig utstrakt på en sånn, kanskje uten noen bikini-
      overdel, brystene litt blekere enn resten av kroppen, armene langs siden,
      eller, hvorfor ikke, hadde han tenkt (på det tidspunktet, lenge før han var
      ankommet), splitter naken, hvis stedet lå, som det heter, usjenert til (hvilket
      broren ikke hadde sagt noe om), med såvidt skilte ben, bare iført solbril-
      ler og eventuelle ringer på fingrene, eventuelle øredobber eller halskjeder,
      sovnet i solen, kanskje, med en bok om eller av Stanislavskij, Meyerhold,
      Reinhardt, Brecht, eller en bok med greske tragedier, kanskje, liggende
      omvendt oppslått på maven, to tusen og noen hundre år gamle tekster fulle
      av løgn, svik, forbannelse av skjebnen, mord, hevn, raseri, skrekk og sorg,
      liggende mot den bare maven, mens hun sov, den elastiske hudflaten som
      løftet seg noen millimeter, stanset der et sekund eller to, sank ned igjen til
      
      GRAVGAVER | 23
    Page 24: |
      bunn-nivå (nederrkanten av ribbenskurven litt mer fremspringende), løftet
      seg igjen, og så videre, en rytme avhengig av åndedrettets hastighet, og det
      igjen trolig av søvnens dybde; hun ville ikke høre at han kom. Han ville se
      mørket mellom underleppen og haken, de korte skyggene av brystvortene,
      kanskje, og solen ville få de bleke, nesten usynlige hårene på innsiden av
      lårene til å skinne silkeaktig, i relieff, og han ville sette seg på kne ved siden
      av og stryke hånden forsiktig, fra kneskålen omtrent, sakte langsmed låret
      hennes et stykke, løfte hånden, føre den tilbake litt, stryke en gang til, litt
      nærmere den svarte pubestrekanten, hvor hårene ville lyse med kobber-
      aktig lød i solen, og varsomt, som om han skjøv en vaklende papirfigur
      bortover et bord, ville han trykke fingrene mot kjønnsleppene, tegnet for
      å tie stille, et hysj, men skille dem, kjenne den raslende følelsen av hårkrus
      som gled vekk under fingertuppene, og det lette presset av myk hud, som
      vekten av en plantes blad eller en nyfødts hånd, og hun ville våkne, hadde
      han tenkt, gradvis og mildt, uten å bli panisk eller rasende, bare med et
      søvngjengersvakt, arkaisk og tvetydig smil mens hun tok av seg solbrillene
      og betraktet ham nesten uten å løfte hodet; og han ville smile tilbake, åpne
      munnen, og fremføre dødsbudskapet.
      
      De hadde ikke lenger penger til brød, husket hun, og til slutt begynte den
      unge linedanserinnen å spise gress og planter; nærbildet av hvordan hun
      brakk seg og kastet opp den grønne, tareaktige sørpen, og noen i salen som
      lo skrattende, fra dypet av et Brueghel-hjerte. Bildet hans av en flokk blinde
      tiggere og musikanter som følger etter hverandre i gåsegang (stokker mel-
      lom seg), hodestups ned i en grøft; også det morsomt. Den første filmen
      de så sammen. Regnværet da de kom ut. En døddrukken mann i gabardin-
      frakk, han sov på trappen foran en butikk, med en dokumentmappe over
      hodet. Vannet som rant langs det brune læret og dryppet ned på asfalten.
      
      Han hadde trodd han kjente lukten av parfyme i rommet, men den kom
      fra noen visne gule roser i papirkurven; de lå øverst, var altså fra nyeste
      tid, over en masse tomme sigarettpakker, en peanøttpose, flaskekapsler (øl,
      cola light), sammenkrøllede papirlapper han ville glatte ut og lese siden
      (mulige spor), en lyspæreæske, noen ferskensteiner, allerede tørre, en eske
      det hadde vært tamponger i, noen dotter lyst hår som så ut som de var
      kjemmet ut av en børste, og i de dypere lagene andre ting, som han ikke
      
      24
    Page 25: |
      hadde brydd seg med å undersøke. (Men han husket noe om en forfatter
      som hadde lagd portretter av mennesker han kjente på basis av innholdet
      i papirkurvene deres.) Kronbladene drysset av rosene da han løftet dem
      opp, han hadde stukket seg og slengt dem i veggen. Han hatet blomster i
      alle fall. En huskelapp, revet i to, var påført to telefonnumre (med hennes
      håndskrift). Han hadde ringt. Det ene var et reisebyrå. Det andre en slags
      skjønnhetssalong; han hadde funnet en annonse for den i katalogen også,
      etterpå. Elsa Hieronýmus' beh., Dr. Schrammecks dyp peeling, Suntronic
      Beh. for sprengte blodkar i ansiktet, Kroppsbeh. mot cellulitis og merker
      på magen etter fødsel. Fyllesvinet var hun gudskjelov blitt lei etter noen
      måneder, selv om hun somme tider hentydet lengselsfullt til hans brutali-
      tet. På kjøkkenet, og overalt ellers i leiligheten (tilogmed på badet) sto det
      fullt av tomme ølflasker.
      
      Et bilde i et etnografisk museum, en ung sydhavsskjønnhet på stranden,
      med flotte, struttende bryster, bak glass, i en utstillingsmonter, sammen
      med stråvifter og sjøkart av pinner og skjell, et eldgammelt fotografi på stiv
      papp, gråbrunlig i tonen; hun var antagelig død alt da jeg oppdaget henne,
      ihvertfall en olding. Sex-appeal (dette gammeldagse ordet) på museum,
      bak glass, inne i en steinsal innenfor en annen steinsal, innenfor korridorer
      og trapper hvor trinnene ga gjenlyd av lave hæler, når dét var moderne, av
      høye hæler, når dét var moderne (dette gammeldagse ordet).
      
      Fremføre dødsbudskapet? Det var ved dette punktet, husket han, at fil-
      men røk tvers av, og absurditeten i fantasien gikk opp for ham, liksom
      en person med et serviceminded normalutseende plutselig skulle ha røs-
      ket av seg fjeset (borrelåslyd), en naturtro gummimaske, og blæret med et
      virkelig ansikt som lignet en grotesk karnevalsmaske. I samme øyeblikk,
      gatekjøkkenet. Han hadde kjørt gjennom et tettsted eller en småby hvor
      hovedgaten (den eneste, formodentlig) rommet et gatekjøkken (steindisk
      med forsenkede leirkrukker, firkantet trekullsovn, hankeløse gryter på sta-
      tiv, restene av et tverrtre murt inn over døren til bakrommet, bildet av
      lykkens gudinne med overflødighetshorn hogd inn i en steinplate, grått,
      bein- eller melaktig støv overalt, langsomt forflyttet av vinden gjennom de
      tomme rommene), oransje reklamevimpler, urørlige i varmen, og utenfor,
      med ryggen mot den store glassruten med serveringsluken, mannen, en
      
      GRAVGAVER | 25
    Page 26: |
      eldre, tykkfallen, tynnhåret mann, iført komplett grå dress, hvit skjorte og
      rødt slips, barokt nok, i den heten; han sto, lett foroverbøyd, som umid-
      delbart foran et høflig bukk, med en rektangulær pappskål løftet omtrent i
      brysthøyde, potetsalat eller noe lignende, høyre hånd lukket rundt en hvit
      plastgaffel påhengt en munnfull mat, munnen allerede åpen, klar til å lukke
      seg rundt potetsalaten (eller hva det nå var) med en snurpende grimase,
      leppene glidende langs den glatte gaffelen som ville komme ut igjen nesten
      renskurt, bare med ubetydelige rester av dressing; men ennå før han hadde
      fått fullført denne bevegelsen møttes blikkene deres gjennom frontruten,
      de stirret, begge like overrasket, rett på hverandres øyne, mens bilen rul-
      let, godt innenfor fartsgrensen, forbi gatekjøkkenet; han hadde aldri fått
      se den bedressede fullføre sin nærende geberde, mannen ble bare stående
      der, i hans erindrings vokskabinett, lett foroverbøyd, med gaffelen midtveis
      mellom pappskålen og munnen, stirrende gjennom frontruten, en hung-
      rende Tantalus som aldri ville nå frem til maten, eller som en urørlig aktør
      i en av de frosne scenene til den amerikanske skulptøren (hva han nå het),
      hvor miljøet (bensinstasjon, koshermatforretning, hamburgerbar) er abso-
      lutt ekte, plukket inn fra virkeligheten rett og slett, mens alle mennesker er
      av gips, også de naturtro utført, men av umalt og armert (formodentlig)
      gips, eller stukk (som i gamle takrosetter), helt hvite, antikiserte ofre for en
      eller annen ukjent kataklysme som har etterlatt alt urørt, bortsett fra men-
      neskene, som er truffet av et forkalkende lyn midt i bevegelsen, bevart som
      minneverdige fremmedelementer i en metropol forvandlet til en nekropol
      hvor ingenting skal hende mer. Men han hadde, hadde han tenkt (ennå, på
      det tidspunktet), i alle fall et problem, hvis hun virkelig lå der naken og solte
      seg når han kom, eller i det minste toppløs: ikke bare hvor han skulle feste
      blikket (et punkt i horisonten, på hyttemønet, på bakken?), men hvordan
      han i det hele tatt kunne fortelle om det plutselige dødsfallet, selv uten å gå
      i detaljer (for guds skyld!), til en ung kvinne som lå døsig og solte seg med
      nakne bryster, med eller uten en gresk tragedie på maven; han måtte vente,
      drøye det hele ut med tørrprat til hun fikk kledd seg om (eller kledd på
      seg); men hvordan i det hele tatt forklare sitt blotte nærvær, han som ikke
      engang kjente henne, alene, der foran henne, ikke sammen med broren,
      hvilket ville vært et unnskyldende og normaliserende moment (men da ville
      nettopp hele problemet falt bort), men mutters alene, bare med to umulige
      roller, antagelig, sjekkerens eller ulykkesbudets, begge (nesten) like ubeha-
      
      26
    Page 27: |
      gelige. Dette problemet måtte ha opptatt ham over flere kilometer, kanskje
      en mil, av turen, erindret han. Men hvis han bare ikke, på det tidspunktet,
      hadde befunnet seg i en tilstand av akutt nervøsitet og forvirring, så ville
      han, slik han gjorde nå, etterpå, ha husket at en fremtidig hendelse av en
      viss kompleksitet, når den inntreffer, kan arte seg på utallige måter, unntatt
      slik man hadde forestilt seg det på forhånd; slik at jo mer detaljert og inn-
      trengende man forsøker å foregripe begivenheten, jo mer fjerner man seg
      fra den, som den siden ble; selv for den mest militante determinisme er vir-
      keligheten så endeløst kompleks at den nærmer seg det helt uforutsigelige,
      i en stjernetåke av kryssende detaljer uten begynnelse og slutt; men dette
      hadde han, mens han ennå satt i bilen, på vei til hytta, glemt fullstendig.
      Antagelig var det klangen av varselklokken som avbrøt, han hadde tenkt
      på hvordan det lyder inne i vognen, som om bjellen beveger seg raskt forbi
      toget, ikke omvendt, med et underlig synthesizer-aktig glissando, mens da,
      i bilen, bare et tørt og rotfast kling kling, mens han sto foran den nedsen-
      kede rød- og hvitstripete bommen og ventet (og kjente hvordan varmen
      tiltok igjen da luftstrømmen fra vinduene opphørte), mens det lange gods-
      toget, frysevogner, biler, trelast, containere, tall- og bokstavkoder, navn,
      forkortelser (INTERFRIGO, CTC, LINJEGODS) passerte, som var det en
      tegntransport også, en metafor; historien fra en eller annen gresk ferieøy,
      de hadde sett ulykken på en smal og ukring vei, en motorsyklist overkjørt
      (og drept) av en bil pålakkert ordet METAGOPA, altså transport, med store
      bokstaver, knust av metaforen, en grotesk historie; Paul Celans dikt
      
      EIN DRÖHNEN: es ist
      die Wahrheit selbst
      unter die Menschen
      getreten,
      mitten ins
      Metaphergestöber
      
      tenkte han på nå, etterpå. Men den gangen var det bare drønnet av toget, et
      godstog rett og slett, som hamret forbi frontruten, fordreid av laminatglas-
      sets krumming ved ytterkantene, og den påståelige lyden av den elektriske
      varselklokken; i hans øre, på det tidspunktet, måtte klangen ha minnet om
      en kirkeklokke, og dét igjen fått ham til å se, virkelig se, på skjelettet. I likhet
      
      GRAVGAVER | 27
    Page 28: |
      med nesten alle detaljer man ser omigjen og omigjen hver dag, med vanens
      utvannende blikk, var det nærmest sunket inn i bilinteriøret, lik en prikk
      i et pointillistisk maleri, på linje med den instruktive figuren på gearspa-
      ken, det hollandske klistremerket (treskoformet, med sølvkant, tulipaner,
      vindmøller, kvinne iført fliket kyse, i realistisk tegneseriestil, overdrevet
      sentralperspektiv mot forsvinningspunkt i horisonten) på dashbordet, som
      han heller ikke så, vanligvis; men mens han hadde sittet og ventet på at
      den rød- og hvitstripete bommen skulle bikke opp, hadde han kommet
      til å se nyvåknet på det lille plastskjelettet, der det hang fra sladrespeilet
      og skalv i motorens tomgangsvibrasjoner. Han hadde fått det tildelt (som
      en utmerkelse, en orden) av en uforutsigelig fyr som jobbet på Patologisk
      institutt og hovedsakelig ernærte seg av legesprit, uklanderlig i stilen likevel,
      proppet med mer eller mindre gode anekdoter, historier og informasjoner
      med krav på verifiserbarhet, som den om hodekokeren nede i kjelleren, en
      mann beskjeftiget med å koke hodene av døde løsgjengere og andre som
      ingen etterlatte regnet som arvegods, i en slags kjele eller trykkoker, for
      å fjerne kjøttet og dermed produsere glatte, ufordærvede hodeskaller, en
      mangelvare, pussig nok, til de vordende medisineres anatomistudier; eller
      den om at etter obduksjonen, når de fleste innvollene var fjernet, ble de
      dødes buker fylt opp med avispapir, for ikke å virke for slunkne; altså stap-
      pet fulle med bombeattentater, voldtekter, underslag, militærkupp, mote-
      reportasjer, samlivsstoff, underholdningsguider, bokanmeldelser, døds- og
      kontaktannonser, reklame for spareordninger, smør, joggesko, kondomer
      og astrologiske tjenester, et aller siste, kvalmende måltid brygget ihop av
      alle ingredienser i det sinnssvake kaoset de nettopp hadde sluppet unna,
      som om de nok en gang, selv i dødens informasjonsfrie hvithjet, skulle
      tvangsfores med alt det de hadde utholdt, tålsomt, gjennom et lengre eller
      kortere liv, som om den skingrende larmen fra denne verden skulle smug-
      les over i den neste, og det aldri ble stille, virkelig stille og klart. Som vann
      i en skål i et tomt rom. Og mens han stirret på det skjelvende lille plast-
      skjelettet hadde han også fått en følelse av at det ville være temmelig uhel-
      dig å komme kjørende med et skjelett dinglende fra speilet, i hans ærend,
      desto mer som (tanken hadde visst slått ham i samme øyeblikk) han anta-
      gelig måtte kjøre henne tilbake, i løpet av kvelden og natten (hvilket fak-
      tisk hadde skjedd, det visste han nå, etterpå, og hvordan tilbaketuren i den
      blanke og sørgefloraktige skumringen, og siden, over midnatt, i mørket
      
      28
    Page 29: |
      (hunden som peste), hadde ført til en slags sår fortrolighet mellom dem,
      (den aller første fasen av forholdet), siden hun antagelig ville være for opp-
      skaket til å kjøre forsvarlig; hun burde slippe å stirre på noe så trivialma-
      kabert. Så da bommen endelig vippet opp og signallyset skiftet, og han
      var ferdig med å skumpe over plankene og skinnene, hadde han grabbet
      tak i beinrangelet og røsket det løs med krakilsk hånd, før han slengte det
      ut gjennom det åpne vinduet på rattsiden, øyeblikkelig sugd vekk av luft-
      strømmen og forsvunnet, ut av hans liv så å si; og han hadde, etter at det
      var gjort, sukket av lettelse, liksom han for godt var blitt kvitt en plagsom
      tanke eller et corpus delicti. Speilet var blitt skjevt. Han hadde rettet på det.
      For å vaske vekk de råtne tankene hadde han prøvd, som vanlig, å tenke
      på vann, iskaldt, klart vann over steinene og sanden i en bekk uten kje-
      miske tilsetninger, bildet av bunnen såvidt fordreid, rytmisk dirrende, av
      vannets dynamikk, skjelvent-elastisk, med flytende solreflekser som tentes
      og sluktes hele tiden; vann, det minnet om speilet, ikke sladrespeilet inne i
      kupéen, men sidespeilene, innfattet i sine aerodynamiske skjoldbukler på
      utsiden av bilen; hver gang han selv var passasjer, kunne han sitte og surre
      trollbundet inn i det svaie speilet, hvor bildene av det allerede tilbakelagte
      gikk igjen, rant gjennom den buede, reflekterende flaten, som om et ende-
      løst vann fullt av bilder, bilder, rant ut av et badekar, men liksom med
      den motsatte bevegelsen også, et slags visuelt kildespring hvor synene fol-
      det seg bråsnart ut som tricksfotograferte blomster, kontinuerlig, så lenge
      bilen var i fart, speilet tømt og fylt hele tiden, med tilbakelagte trekroner,
      lyktstolper, butikkvinduer, brospenn, trafikkøyer, gnistrende pantografer,
      leiegårdsfasader, lysrør i veitunneler, gressende kyr, fotgjengere med bære-
      poser i hendene ...
      
      Og når hun, mens hun ventet, hadde holdt hånden foran flammen til
      hun nesten svidde seg, ble det en gløderød corona rundt de halvt gjennom-
      siktige fingrene, en antydet skygge av knokler under. Lyset fikk skjelettet
      til å gry. Knokkeldemring. Knöchendämmerung, som tittelen på en tysk
      lied. Hun husket at hun alltid glemte sitt eget skjelett når han endelig kom,
      og hans. For lenge siden var det en morosakforretning som solgte rønt-
      genbriller, kanskje en bløff, til å se gjennom klær med. Ikke til beinet. Det
      interesserer ikke. De vil se den nakne kroppen under klærne. Hun visste at
      når han endelig kom, ville han før eller siden blåse ut lyset med en latter,
      
      GRAVGAVER | 29
    Page 30: |
      og ta hendene hennes i sine, og kysse henne på nakken. Da var tiden for
      tanker over.
      
      Vannet disset glitrende klart i morgensolen, og duggdråpene i gresset,
      men strålen var svakere enn noen dager før, syntes han å huske; i grun-
      nen ikke til å undres over at vanntrykket sank i det tørre sommerværet,
      som når livsvæskene langsomt tørket ut i en gamling, for eksempel han
      selv, som en burlesk fonteneskulptur, en maske hvor vannet ble spydd ut
      i stråler gjennom øyne, ører, nesebor og munn, hvor strømmen etterhvert
      ble slapp og siklende, sildret som tårer nedover kinnene og halsen, før det
      forsvant for godt, etterlot et tørt hulrom som smuldret bort, ble til stein-
      støv blandet med gatestøv hvirvlet opp av unge jyplingers rastløse føtter,
      eller snarere av slavene som slepte bærestolene deres gjennom gatene, på
      vei hjem fra horehus, forretninger eller drikkelag. Men tanken på å være
      gjennomstrømmet av iskaldt vann, ufyselig, nå som da; han måtte nettopp
      ut i haven, den morgenen det hendte liksom de andre morgnene, under den
      allerede sviende solen, den la en varm og dulmende hånd over de forban-
      nede giktsmertene, som vekket ham altfor tidlig; i den kjølige morgenluften
      innendørs skjøt det vintergufs ut fra de bemalte murveggene (det irrite-
      rende bildet av Priapus som har trukket kjortelen til side og lagt sitt lem,
      på størrelse med en havnearbeiders underarm, i den ene skålen på vekten
      han selv holder, en stabel med frukt og grønnsaker i den andre) og rett inn
      i leddene hans, så han formelig kunne kjenne skjelettet i seg, et tornekratt
      av is, betent frost, gnagende og verkende; det tok en uendelighet av tid å
      komme seg opp av sengen, som når en døende hest prøver å reise seg. Det
      ble alltid bedre der ute i solen. Også den morgenen hadde han gått dit ut på
      den sedvanlige måten, knirkende langsomt, hva er det som går på tre ben
      om kvelden; først lene seg mot staven (med det utskårne Æsculapshodet!),
      vekten på høyre fot, løfte det venstre benet, så lite som mulig, med mini-
      mal knekrøking, fotsålen såvidt over bakken, vridning av hele kroppssaksen,
      deretter vekten på venstre fot, og det høyre benet beveget på analogt vis,
      deretter forflytning av staven et par fot frem, og så videre, slik at verbet 'gå'
      i grunnen hadde en helt annen betydning enn for, la oss si, tyve år siden,
      betegnet en helt annen aktivitet, liksom ordet 'smil' kunne bety både en
      ungpikes unnselige trekning i munnviken, og en gretten gammel matrones
      misunnelige sammenkrølling av ansiktet; men han klarte ennå, så lenge
      
      30
    Page 31: |
      det varte, å slepe seg ut i haven ved egen hjelp. Noen spurver, det husket
      han tydelig, vimset med sprettende bevegelser omkring og oppi fontenen,
      drakk av den i en forte gulp, badet og ristet seg som små hunder, vaglet seg på
      kanten av skålen, hvorfra det hang et flagrende forheng av vann, som en
      kjølig klesdrakt han nesten hadde fått lyst til å kaste over skuldrene, hadde
      det ikke vært for smertene. Spurvene, de hadde sannsynligvis pepet livlig,
      for dem som kunne høre det; ikke for ham, ikke de siste, var det åtte eller
      ni årene. Den lukkede haven med de vakre valnøtt- og sitrontrærne henlå,
      den dagen som nå, i absolutt stillhet, en konstant stillhet overalt, som han
      nesten hadde sluttet å legge merke til, ikke sant; men da, spurvene, han
      kom til å tenke på at han faktisk husket den korte, rykkete kvittringen deres,
      han kunne legge disse erindrede lydene over det stumme bildet av fuglene,
      hvilket hadde lyktes så godt et øyeblikk, at han halvveis trodde han fikk
      hørelsen igjen, og kjente ansatsen til en gysende glede (umulig å gjenopp-
      leve nå, i ettertid), i seg selv en minnelse fra forgangen tid. Gråspurvene.
      Kvittringen. Men så, hvor var de andre lydene, hadde han kommet på: plas-
      kingen fra den palmeformede vannspruten, liksom antagelig klirringen
      av krukker og kar inne fra kjøkkenet, romlingen av de første torvhandler-
      nes kjerrer over brolegningen ute på gaten, og mere fjernt, gnissingen fra
      kvernen som møysommelig ble dratt igang av et avfeldig, underernært og
      halvblindt (eller døvt, hvorfor ikke?) esel i forgården til Modestus’ bakeri,
      og sikkert mange andre som han ikke engang tenkte på. Haven hadde igjen
      ligget ribbet for all lyd. Han var døv. Solen var i alle fall stum. Ja, han hadde
      møtt dem (for lenge siden), gjetere, tilogmed ulloppkjøpere, som påsto at
      de hadde hørt solen skrike uutholdelig over de store brunsvidde slettene
      utenfor byen, et dårlig varsel, sa de, overtroiske folk, druknet av dårlig vin,
      omtåket av hete, utilregnelige. Solen var guddommelig og stum. Bare dyr
      og mennesker kunne skrike, deres felles ytring, mer fundamental enn talen,
      men bare mennesker kunne snakke. I og for seg visse fordeler ved døvhe-
      ten likevel, som for eksempel å slippe å høre Agrippinas vrantne, gnagende
      røst, hennes idelige gneldring om slavenes (eller snarere slavinnenes) til-
      tagende frekkhet, nye mirakelleger hun hadde hørt omtale, hans påståtte
      vinsøl ved middagsbordet, hennes egne, talløse plager, hvorav noen var så
      lønndomsfulle at det ikke engang var tilrådelig å lokalisere dem; hele hennes
      skvatrende, bjeffende, brølende, rautende menasjeri av aldri sovende ord.
      Men enda fikk han ikke fred for hennes halsstarrige tegn og fakter, hen-
      
      GRAVGAVER | 31
    Page 32: |
      nes etter alder og helsetilstand forbausende energiske mimikk; han grøs-
      set, snudde seg halvt av å tenke på det, syntes han kunne kjenne hennes
      borende, tannaktige fingre i skulderen. Han hadde også, av og til, unnet
      seg, sant nok, en stakket glede ved å nekte å forstå, med tilkjempet uskyld,
      inntil hun trampet i gulvet så hardt som hennes skrøpelige, knoklete ben
      tillot, eller rev istykker sin egen stola, sannsynligvis mest fordi hun forsto
      at han forsto, men lot som han ikke forsto, og gledet seg over at hun forsto
      det; men også denne lille fornøyelsen hadde tatt slutt, som alle andre, da
      hun fikk tak i en av disse vokstavlene (egentlig til korrespondanse) hvor
      hun, eller en annen, risset inn de fornødne ord, og siden gned dem ut
      med tommelfingerballen, som om noen hadde snakket, og ordene var blitt
      hengende i luften litt, men så ble borte og glemt, et måltid spist for lenge
      siden; for man lagde jo mat for at den skulle forsvinne, inn i munnen, og
      man snakket for at ordene skulle forsvinne, bort fra munnen, og man skrek
      for å få noe forferdelig til å forsvinne. Ennå kunne han, tross alt, riste på
      hodet og peke på tavlen foran Albinus, som aldri hadde lært lesekunsten,
      og derfor ble drevet til skjelvende fortvilelse av sin herres envise oppford-
      ringer, før han til slutt løp huset rundt etter en mer lærd kollega. Slikt ble
      man også lei. Men lyden av fløyter! Ennå melodiene, noen korte melodier
      i hodet, antagelig med enkelte feil, aldri få høre noen ny melodi mer, som
      om han alt var død. Ørene var døde. Ørene hadde flydd i forveien og lagt
      seg i graven, de lå der alt og ventet på resten, som den første biten i en
      mosaikk, den første setningen i en historisk biografi.
      
      Hun hadde gått før båndet (med Brahms' klarinettsonater) var spilt til
      ende. Klikket fra spilleren vaket i stillheten etterpå. Fortsatt sto et svakt
      avtrykk etter henne igjen i det ikke helt stramme sofatrekket, svakt opp-
      høyde buer, i S-form, fordi hun hadde sittet med bena trukket opp under
      seg, så stoffet ble krøllet sterkest sammen ved baken og knærne, og ved
      føttene; det lignet på bølgebevegelser i vann med motsatte strømhvirvler.
      Hvis hun hadde sittet sånn i fjæresand, ville bølgene først ha fylt avtrykket
      som et kar, siden visket det helt ut. Det var nok at noen kom på besøk for
      at de S-formede sporene skulle forsvinne for alltid. Men fraværet satt hos
      ham ennå.
      
      32
    Page 33: |
      Nei, han var ikke der, ikke da, han hadde gått opp på rommet, trett som
      vanlig, døsig, kraftløs. Men hun var blitt sittende; pokker om hun skulle
      dras ned i hans sluk. Nei, særlig levedyktig hadde han aldri vært (var det
      ikke derfor han bokstavelig talt gravde seg ned i fortiden, fordi han ikke
      hadde krefter til å leve i presens?), han kom sikkert til å dø før henne. Hun
      var blitt sittende, ikke i hjørnesofaen, men i en av de høye, man kunne
      si, geriatriske, lenestolene ved siden av, bare halvveis med i kretsen av de
      kortspillende og (siden, når kortstokken etterhvert ble lagt bort, under-
      holdningsverdien brukt opp, liksom en bunke devaluerte pengesedler:)
      konverserende gjestene; hun satt altså der og betraktet rommet gjennom
      de tyngende (såre groper i neseryggen), tykke brillene, som krympet alt,
      gjorde det kunstig, liksom bildene oppsto direkte på brilleglassene, uten
      forbindelse med virkeligheten, eller som om menneskene, ørsmå, kunne
      stå oppreist under glasset over et armbåndsur, et ur båret av en likegyldig
      kjempe, som knapt nok kastet et blikk på det av og til. Eller han var blind,
      rett og slett. Bortsett fra japaneren, naturligvis, var det det unge paret i den
      andre sofaen, skrått til høyre for henne, som stakk seg ut (og det var vel
      derfor hun i det hele tatt husket denne kveldstimen, i august, måtte det
      ha vært, den regnværssommeren). De hadde sett forvillet ut, som nølende
      turister i en fremmed kultur, hvis normer og tabuer de ikke kjente helt
      (hun hadde, på vei gjennom resepsjonen, tilfeldigvis overhørt bestyerin-
      nens engstelige formaning om at støyende radioer eller kassettspillere ikke
      var velsett, ‘fordi vi har mange eldre gjester her’). De drakk unnskyldende
      av rødvinsflasken foran seg, famlet sky med blikket over de gamles ansik-
      ter, men trakk stadig øynene tilbake til hverandres (kanskje en tanke forel-
      skede) blikk, før de igjen dro på streiftog gjennom stuen. En stund hadde
      den unge kvinnen stirret på skoene hennes, de hvite sommerskoene, nesten
      fjetret, og hun hadde selv, etterpå, gransket dem, for å finne feilen, soleflek-
      ken eller løvet som skjemmet dem. Men de var plettfrie, hvite som seilene
      på lystyachten hun en gang hadde fått reise med, da hun var meget ung,
      før hun ble kjent med den gledesløse mannen som nå lå oppe på rommet
      og sov.
      
      Som vanlig hadde han, den morgenen, krøket seg tungt på staven, kreket
      seg sakte (vekten på høyre fot, løfte det venstre benet så lite som mulig,
      minimal knekrøking, og så videre) i retning av den lille trebenken mel-
      
      GRAVGAVER | 33
    Page 34: |
      lom en palme og et fikentre, da han med ett hadde kommet på at noe var
      glemt, noe viktig; han hadde glemt å ære penatene den morgenen, uaktet
      han, som vanlig, hadde subbet rett forbi alteret, murt opp i et hjørne ved
      siden av hoveddøren, egentlig umulig å overse, unntatt ved hjelp av vanen,
      som gjør nesten alt usynlig til slutt; men nettopp vanen burde fått ham
      til å stanse, han måtte ha gått forbi i tanker, som det heter. Hvis gudene
      ikke fantes, ville han sluppet å forflytte sitt jamrende og knirkende legeme
      bort fra solskinnet ved benken, tenkte han nå, etterpå, forbi springvannet
      og inn den smale døråpningen, i skyggen bak den; en gudløs tanke, verdig
      sensasjonslystne diktere, susete i hodet av gresk filosofi. Fåfengt å fornekte
      virkeligheten for en smule bekvemmelighets skyld. Men han hadde, tross
      alt, forhalt tiden litt, stirret ned på sine egne bare føtter (alltid uråd å snøre
      sandalene selv, bedre barbert i fred for slavene), enkelt, ettersom ryggen
      allerede var krum. Han hadde pirket i bakken med staven, en liten støvsky
      fra den tørre jorden, noe turkisgrønt blinkende der, et konvekst glasskår,
      en halv tut; han pillet borti det så det løsnet (han hadde aldri husket dette
      hvis det ikke var for det som hendte siden), det var kanskje en bit av en
      oljeflaske, en gang hadde noen helt olivenolje over seg fra den tuten, gnurt
      seg omhyggelig med det krumme skrapejernet etterpå, kanhende en av for-
      fedrene hans, som nå selv ble oppbevart i en liten krukke i det underjor-
      diske columbariet, hvor han selv, etter all sannsynlighet, ville bli satt inn
      om kort tid, i en ledig nisje. Han hadde alltid likt å holde kulørte glassbi-
      ter opp mot lyset og se gjennom dem, hvordan hele verden fikk en annen
      farve, ble forvandlet; men det var utelukket å bøye seg helt ned til bakken
      for å ta opp flaskeskåret, eller, rettere sagt, det ville vært umulig å rette seg
      opp igjen etterpå, han ville blitt stående sammenkrøkt, på kne, inntil noen
      kom og foldet ham ut igjen som en klappstol. Resignert, uten ytterligere
      jammer, hadde han vendt seg møysommelig helt rundt, ved hjelp av gjen-
      tatte korte sidelengs fotbevegelser, tilnærmede markeringer av radier i en
      litt uregelmessig sirkel, og gjort seg klar til å løfte det venstre benet (så lite
      som mulig, fotsålen såvidt over bakken), da skyggemørket i døråpningen
      brått ble revet opp av en hvit tunika, tilhørende sønnedatteren Antistia;
      hun holdt armene stivt utstrakt foran seg, pekende litt oppover, som ville
      hun omfavne ham, øyenbrynene langt oppe i pannen på henne, og mun-
      nens mørke runding utvidet seg og trakk seg sammen, som når noen holdt
      hånden foran en lampe, og så fjernet den, gjentatte ganger, for å gi et avtalt
      
      34
    Page 35: |
      signal til en medsammensvoren, bare at dette var en negativ lampe, som
      utstrålte mørke istedenfor lys, en skrikende mørkelampe. For selv om ver-
      den stadig hadde stått stum rundt ham, så hadde han på det tidspunktet
      skjønt at hun ropte, eller skrek, fra den andre siden av stillheten; og selv om
      Antistia i virkeligheten måtte ha rørt seg meget raskt mot ham, virket det
      da, for hans overrumplede synssans som om hun sto urørlig, med armene
      utstrakt, øyenbrynene høyt oppe, munnen åpen, med den hvite tunikaens
      folder frosset fast i det blendende lyset, en statue i haven; og det var som
      om alt skulle fortsette å være nøyaktig slik for alltid; solen var stanset; hjer-
      tet var stanset; men øyet hans stirret ennå ut fra en glødende tomhet, et
      løst, trillrundt fiskeøye etterlatt på torvet i en evakuert by foran barbarenes
      anfall (de ville aldri komme); det så inn i det som ingen ser, en indre tom-
      het i fullkomment samsvar med en ytre, hvor dette øyeblikket var overlatt
      helt til seg selv; hverken han eller Antistia eller noen annen lød sitt navn,
      de var utskårne brikker i et spill uten regler, et tidløst tidsfordriv for ingen,
      forlatt av ingen, nøyaktig slik de sto, hverken levende eller døde, men med
      de dødes ro. Han forsto at noe alvorlig måtte ha hendt. Hun hadde nesten
      kløpet ham i armen, liksom hun ville finne ut for ham om han drømte,
      og
      
      Slik sluttet utkastet, gitt opp for mange år siden. Underlig å se det igjen,
      en løs bit, lik de alltid ufullstendige funnene han selv gravde frem nå, en
      historisk roman uten begynnelse og slutt.
      
      Et slags teater som lå helt i mørke da teppet gikk opp. Man fikk aldri se
      hele scenerommet på én gang, men plutselig blaffet en spotlight som traff
      et bord med krøllete og flekket hvit duk, kakerester og svarte bær på en
      sølvtallerken, en veltet rømer, en krittpipe som ble fordoblet i et gullfat, en
      bukett orkidéer, en levende, fuktig snegle. Tørt løv drysset inn i lysflekken
      fra mørket, løv av lønn eller kastanje. Kanskje falske, av den typen man
      kan se i utstillingsvinduer (særlig i klesforretninger) om høsten. Lyskaste-
      ren sluktes brått, men så falt lyset, noen sekunder, på et bord med melke-
      kartonger, eggeskall, brødskorper og engangslighter. Siden fikk man også
      se, blant annet, det forvitrede hodet av en antikk marmorskulptur med
      oppsperret munn (skrik fra mørket), et par føtter som satte spor i fuktig
      sand (lyden av brenninger), en hånd som kjærtegnet et nakent kvinnebryst
      
      GRAVGAVER | 35
    Page 36: |
      mens regndråper falt på det (fjernt tordenbrak i bakgrunnen), et utmagret
      mannsansikt, vridd som en trestamme av skrekk, stumt, gapende, før sce-
      nen igjen ble liggende i mørke, og det raslet som om noen gikk gjennom
      hauger av vissent løv, eller papirer:
      
      «Vil han grave dem opp, blir han skuffet. Hva jorden har drukket, er
      svunnet og tapt.»
      
      «Å dag, som jeg hater med bitrere hat enn alle de dager jeg levet! Å natt
      med din reddsomme fest, da jeg fikk min grufulle byrde å bære!»
      
      «Snart skal hun i dødens dystre bo, hist blant skygger smykke seg som
      brud. Fanges skal den arme snart i dødens garn. Flykte fra sin skjebne kan
      hun ei.»*
      
      Som stemmene våre når vi sitter og lar det mørkne uten å tenne lys, og
      nesten ikke sier noe, hadde hun sagt.
      
      Fyren var lege og hadde temmelig god råd, hadde han fortalt henne, så
      han (legen) kjøpte en av de tidlige båndopptakerne, du husker dem sik-
      kert, digre brune kasser med en mikrofon av elfenbensgul plast og en slags
      grønnlig, tror jeg, svamp eller mose av skumgummi, som du snakket inn
      i. Han (legen) anla en underfundig mine, slo den på og sa Snakk inn her
      og så spurte han hva jeg hadde gjort i dag (altså en dag for lenge siden), og
      jeg svarte, det vil si, jeg husker ikke hva jeg svarte, bortsett fra Vi rota
      i jorda, og Og jeg hørte virkelig, tydelig og klart, da båndet var spolt
      tilbake og ble spilt av, min egen stemme som sa, omigjen, dette Vi rota
      i jorda, og min egen stemme utenfra, fra et hull i en maskin; det var
      liksom ikke min egen stemme lenger, det var en annens, men ikke legens
      eiendom heller, jeg vet ikke. Det var som jeg plutselig skulle hørt den stem-
      men tyte opp av et sluk ved fortauskanten, et av de der med gitter over (en
      fangerøst?), eller fra et foto på veggen, eller som om stemmen min hadde
      gått seg bort i skogen for alltid, og aldri ville finne veien hjem igjen. Og det
      
      * «Vil han grave dem opp ...» Aiskylov: Orestien
      «Å dag, som jeg hater ...» Sofokles: Elektra
      «Snart skal hun i dødens ...» Evripides: Medea
      Alle fra boken Greske tragedier, oversatt av P. Østbye.
      
      36
    Page 37: |
      er jo riktig; den kommer aldri tilbake derfra mer, men jeg kan heller aldri
      glemme det. Vi rota i jorda og
      
      Gulvet som ble gravd frem av den tørre, okergule og sandete jorden,
      forteller at en viss Theodoros betalte en del av teatret. Ved årstallet et hull
      i mosaikken, fylt opp med jord og småstein, slik jorden trenger inn i en
      skalles nedfalne underkjeve, inn mellom manglende tenner, og tetter hul-
      rommene, langsomt, analogt med hvordan en rolles karakter vokser ut av
      replikkene i en skuespillers munn.
      
      Jorden mye langsommere enn havet, tenkte han, når bølgene slår ut og
      inn av munnen på et kranium som er blitt liggende i strandkanten (kan-
      nibalisme, forlis, ensom øyboer?), renspylt, med grønnlige algeflekker (en
      livsform) og saltavsetninger i groper og suturer, de gnistrer i solen, og
      dønningene slår inn og ut, det skummer, skyller den dødes munn omigjen
      og omigjen, som om han atter sto på badet og ustanselig førte tannglas-
      set med lunkent vann opp til munnen, gurglet, spyttet i servanten, uten å
      kunne sette glasset tilbake i det runde stålstativet, tørke hendene på frotté-
      håndkleet, trykke på lysbryteren og la baderommet ligge mørkt for nat-
      ten, med sitt usette stilleben av pastellfarvede sminkekrukker, fasetterte
      flakonger med parfyme og aftershave, bokser med hårspray og tannpir-
      kere, eller, i livets høst, hårnett og festekrem for gebiss, la det ligge der, på
      speilglasshyllen, som artefakter i et museum, i mørket, enda en natt; kra-
      niet på stranden lik en absolutt nøytral skuespiller som replikkene renner
      igjennom, fyller og tømmer, tømmer og fyller; ord, vann, plankton, salter,
      interjeksjoner, et halleluja, et kvalt stønn, en krabbe som kryper ut av det
      stadig større gapet mellom over- og underkjeve, uten å vite hva et men-
      neskelig kranium er, den anonyme døren som det anonyme havet går ut
      og inn av, en anonym menneskemengde ut og inn av de automatisk seg
      åpnende og lukkende glassdørene i et stormagasin, stadig nye mennesker,
      stadig de samme, den samme summingen av stemmene deres, tallene som
      angir priser, ordene deres, som til sammen ikke betyr noe som helst, suset
      av det anonyme og meningsløse. Navnenes samlede navnløshet. Det som
      overtier det som overtaler. Snakk, tidd ihjel av seg selv. Hodeskallen ligger på
      stranden (kannibalisme, forlis, politisk attentat?) med sin tomme hvelving
      av kalk, skalletaket, taket over baderommet i mørket, ubebodd, opplevd av
      
      GRAVGAVER | 37
    Page 38: |
      ingen, med sitt usette stilleben av pastellfarvede sminkekrukker, fasetterte
      flakonger med parfyme og aftershave, bokser med hårspray og tannpirkere,
      eller, i livets høst, hårnett og festekrem for gebiss, vannet som skyller inn
      og ut, skummende, hvislende, kraslende tilbake over sand og småstein og
      skalldyrfragmenter, tangslintrer, skrot.
      
      Vi rota i jorda, og
      
      Når døren lukket seg bak deg, ble plutselig alle lydene forminsket, som
      om du befant deg i leiligheten ved siden av, eller en magisk volumkontroll
      for festens samlede lyder ble skrudd ned, eller som om du alt hadde gått din
      vei, blitt ensom igjen, og hørte støyen fade bak deg i gaten; musikk og stem-
      mer helt over i hverandre til en brusende, grumsete væske som ville etterlatt
      et ullent belegg på tennene hvis den kunne drikkes; enkelte stemmer som
      spratt opp til overflaten i en kort, griselignende latter, et setningsskår på
      vidvanke gjennom veggene helt til der hvor du satt, slitt ned og forstøvet,
      dryssende ned til underjorden, musikk, katakombeþop. Begravd musikk.
      Død musikk. Hele kirkegårder for lydene fra fordums fester, dato og årstall
      hogd inn i granittblokker, gamle gjester som stilte seg på kne og la øret til
      bakken, for igjen å få et lydglimt av stemmene, ropene, rapene, latteren og
      musikken, fyrverkeri knallende og knitrende i bakgrunnen, kanskje, eller
      den syngende klangen av glass som klinkes (til bristepunktet, og tidvis
      knuses) akkompagnert av slapsete fyllerøsters gledesgaul, den gangen, for
      lenge siden. Levende gjester, døde fester. Omvendt, amerikanere som, hvis
      de dør langsomt av sykdom, for eksempel kreft, får gjort videoopptak av
      seg selv, de taler ved sin egen båre, henvendt til de etterlatte, som et fjern-
      synsprogram; men en død sanger kan ikke bringes til å synge igjen, det
      er bare fortiden, et gitt tidspunkt, en dato, en time, som synger sin gamle
      sang, en vandresang for å gå i ring, sine gamle spor omigjen. Annerledes
      da, med allerede døde ting, bronseluren som kan ligge stum i en myr, etter
      at en bronsealdermunn blåste den aller siste, dype tonen, én av åtte mulige;
      og to og et halvt tusen år senere, noen som graver den frem, renser den for
      torv og planterester, spiller på den, like fine, myke toner som dengang, en
      konsert med en to og et halvt tusen år lang pause, jeg må bare ut og tisse.
      Det barokke memento der, i baderommet, det at selv de vakreste mennesker
      må vandre metabolismens botsgang i uskjønnhet, at alle forsøk på et liv i
      
      38
    Page 39: |
      gjennomført likegladhet og eleganse har sine grenser, at perlekjedet henger
      på en kropp i spjærende forråtnelse, rubinringens blodfarve gløder på en
      knokkelfinger, slik det var før en gang, i tider da man påpekte fakta litt mer
      motbydelig omsvøpsløst; dette i underlig kontrast til baderommets opp-
      lysingstid, kan man si, dets kjølige klassisisme, enkle, klare linjer, hvitt og
      blankt, porselen, rustfritt stål, plast, emalje, glass; dets uttrykk av fornuft,
      orden og renslighet, forsøksvis høyt hevet over underverdenen av skurril
      kjemi, rust og rotter, med de skitne Erebos og Akeron som strømmer og
      strømmer evinnelig; du stiger ikke ned i samme kloakk to ganger. Du spylte
      ned, trakk klærne på plass, kikket i speilet, børstet håret, la på litt ekstra
      rouge eller øyensverte, klar til å låse opp døren. Han du ikke turde snakke
      til satt fremdeles, antagelig, og drakk export rett av flasken, men du ventet
      et øyeblikk, ikke sant, lot festen flyte der, et Titanic i natten.
      
      Så deilig og kjølig det var her, det var det første hun hadde sagt da
      de kom inn, og stemmen hennes hang og dinglet i mur-akustikken som en
      edderkopp i sin egen tråd, før den forsvant i taket. Huset lå avsides. Selv
      den skrikende sopranen fra en uidentifisert opera i en reiseradio, hadde
      forstummet. Først passerte de gjennom en atriumhave uten blomster, men
      med en skjellete palme, mer eller mindre viltvoksende gress og ugress, og
      noen busker, klippet i en fasong som rødvinsglass uten stett, slik at det så ut
      som de nårsomhelst kunne tippe over og rulle bortover den tørre, sandete
      jorden, et drikkelag for mytiske kjemper. Midt i haven et slags springvann
      av hvit marmor, vannløst, med en stor skål som lyste tomt i solen. Han
      hadde svart (eller bare tenkt?) noe om det glohete rekkehuset hjemme, at
      murhus alltid var kjøligere om sommeren enn trehus (og altså en kiste i
      solen forferdelig varm, men gravsteinen, derimot, kjølig; treet som kunne
      råtne eller brenne, steinen som hverken kunne råtne eller brenne, mindre
      påvirkelig overfor solen). De kom inn i en stor hall med riflede søyler langs
      veggene, hvor fresko-rester hang og bleknet: en buet bro, en hvitkledd
      kvinne, en heire, en fontene (med høy stråle); det så ut som muren sprengte
      på innenfra, og til slutt ville fylle hele veggfeltet, slik et bilde kan forvris
      og oppløses på en videoskjerm, til det blir et svevende avfall, sedimenter
      av visuelle mikroorganismer, et elektronisk urflimmer som ikke forestiller
      noe, liksom hullene og sprekkene i den gulaktige murpussen. Men muren
      hadde en annen ro. Den varte lenger enn en tv-skjerm. Han husket den
      
      GRAVGAVER | 39
    Page 40: |
      museale lukten av kalkstøv blandet med blomsterduft, og eimen av katte-
      piss, et spor etter nåtidig, levende liv (lukten av en katts aller siste piss, luk-
      ten som fortynnes mer og mer, mens kattens forråtnelse alt er begynt, og til
      slutt blir helt borte, mens andre, yngre katter fortsetter å utskille urin med
      omtrent samme lukt, slik at kontinuiteten i stanken av kattepiss sikres; og
      hun, den pene, tekkelige, umistenkelige piken, ikke engang særlig beruset,
      som, etter at alle de andre utpå morgensiden, i høy stemning, var gått for å
      nakenbade, plutselig hadde dratt ned trusa, løftet på skjørtet, satt seg skrevs
      over ham (der han lå vekslengt og fyllesløv i en campingseng på terrassen)
      og rett og slett pisset på ham, varmt, rikelig og sildrende, mens hun lo, ikke
      hevngjerrig, men muntert, liksom hun overrasket noen med en urkomisk
      god idé, han ble faktisk pisset våken). Midt i det høye taket var en firkan-
      tet åpning hvor solen oste støvfylt igjenom, rett under den en tilsvarende
      forsenkning i gulvet, omgjerdet av en lav steinlist (for å hindre vannet i å
      renne utover gulvet) en halvmeter utenfor, brukket på et par steder. Nes-
      ten ingenting i rommet var helt. Hun hadde pekt og sagt at Her sam-
      let de regnvannet, og han hadde svart Impluvium, pluvia = regn,
      altså stedet hvor det regner inn, og forklart hvordan bassenget fortsatte
      ned i en cisterne i kjelleren, og vist henne avløpet i hjørnet av bassenget.
      Han husket lyset fra den høye og smale døråpningen, et blekgrønt og gult
      gjenskinn fra haven utenfor. Hun hadde gått tilbake mot den, med sanda-
      lene klaprende mot gulvet (omtrent som romerinnenes sandaler måtte ha
      klapret; ville lydene være til å skille fra hverandre på grunnlag av materialet
      i skotøyet, skrittlengden, måten å gå på, eller ikke?). I det sterke motlyset
      ble den hvite, nesten ankellange bomullskjolen gjennomsiktelig, han så
      nesten hele kroppen hennes som en tydelig skygge under den, skyggeriket,
      men under skyggen var den virkelige kroppen, og under den, en annen
      skyggekropp, så den levende kroppen oppholdt seg midt imellom to skyg-
      ger av seg selv, en synlig og en usynlig? Han hadde plutselig fått lyst til å ta
      på henne, den virkelige, stryke henne helt fra skulderbladene, ned der hvor
      korsryggen glir over i baken, nedover lårene. Da pekte hun på alteret for
      husgudene, og sa at Det her må være alteret for husgudene. Det
      var en kasseformet murkonstruksjon som fylte hjørnet ved siden av døren,
      todelt, lukket nederst, mens den øvre delen var åpen inn mot rommet, som
      en dukketeaterscene, toppet av to perledekorerte gavler, eller frontispiser
      (het det kanskje? Det klassiske var ikke hans fag), én til hver side. Det lille
      
      40
    Page 41: |
      tempelet var tomt, bortsett fra litt støv og pollen. Inni her sto det en
      gang guder som folk virkelig trodde på, som de ga mat og drikke, hadde
      hun sagt, og lagt til at det liksom måtte ha strålt helligdom ut av alteret.
      Han hadde svart at nå var det bare stein, arkitektur; men hun hadde gjen-
      mælt, klokere, at Det er akkurat som litt av husgudene sitter igjen selv
      i det tomme rommet, som om det står og venter på dem, en teaterscene
      mellom to entréer. Dessuten har det tomme noe overnaturlig ved seg,
      hadde hun fortsatt, akkurat som det er nok at noe mangler for at det skal
      være til stede, ubedt. Han påpekte at de nå hadde stått foran alteret, til
      tross for at de bare var samboere (en platt vits som hadde fremkalt den
      ironiske fåregrimassen hennes), selv om det riktignok var et alter for døde
      guder. Hun gikk foran ut i haven, hvor luften vred seg og skalv som en
      slags rekecabaret med grønt i; han så igjen hvordan kjolen ble gjennom-
      skinnelig i motlyset, skyggen av kroppen hennes under, skyggerikets kropp,
      foran den korte, mye skarpere slagskyggen på vandring langs bakken, som
      skyggen av en fisk langs en elvebunn, og igjen fikk han lyst til å ta på henne.
      Hvorfor ikke, hadde han tenkt, i denne haven uten en levende sjel i nær-
      heten? Han nærmet seg og strakte ut armen.
      
      Følelsen av å holde en levende kreps i hånden, dryppende av det iskalde
      vannet hvor den ble oppbevart, den veke kraslingen av krepsens klør og bein
      mot innsiden av den grå sinkbaljen, en hvileløs skraping mot stengegselet,
      som når en flue er sperret inne mellom to vindusglass, men langsommere,
      med glidende, ballettaktige bevegelser under vannet, den levende knuten av
      skalldyr som klatret på hverandre, krøp under hverandre, sto på hverandres
      ryggskjold, hverandres øyne, hverandres tentakler, lukket klosaksene rundt
      hverandre, disse virvelløse crustacea som ofte eter hverandre, i tillegg til
      avfall, og hannene av og til eter hunnene etter parringen (en biologisk
      absurditet, speilvendt i forhold til de edderkoppartene hvor hunnen spiser
      hannen); den adspredte, fredelige lyden av panikken deres, kalkskall mot
      metall, skall som var hardnet millioner av år før noe metall ble hamret ut,
      dette metallet som nå hadde tatt form av en elliptisk balje med et håndtak
      i hver ende, og lukket seg rundt dyrene. Ja, lyden av krepsene, og det tidlig-
      høstlige solnedgangslyset som blafret glimtende gjennom hasselbuskens
      rokkende, viftende blader, tentes og sluknet og tentes igjen, trette signaler
      uten betydning, den mønjerøde garasjeveggen, løvskyggene som punktvis
      
      GRAVGAVER | 41
    Page 42: |
      ble visket ut av det halvbegravde lyset, før konturene plutselig strammet
      seg igjen, til skarp, svart skygge, og endelig ble fullstendig borte (slik asken
      etter et forlatt bål langsomt blir blåst og vasket bort fra jorden, til ikke noe
      spor av flammer finnes), mens mørket sivet fra bakken og oppover lik vann
      i en kjeller, en ikke hørbar lekkasje av mørke som fylte en datos skjeppe, til
      det bare var dag øverst oppe i den store grana, og natt hele veien nedover.
      Men før det, mens lyset ennå hang og vippet, båtene, mindre enn pakker
      med sigarettpapir, av plast, røde eller gule, og stive seil som knapt nok vir-
      ket, men med en slags gaffel i akterenden, hvor man kunne feste en bitte-
      liten firkantet tablett, av et eller annet stoff som bruste i vannet, så båten
      beveget seg sakte, men tydelig forover i baljen, til den støtte mot kanten
      og måtte vendes, gjentatte ganger, inntil tabletten var helt oppløst i vannet,
      energien oppbrukt, og båten ble liggende og drive, farvesterk, vakker, på
      det mørknende vannet, over de kjempende skalldyrene, over den dyriske
      opplevelsen av baljen, av høstlyset, som var umulig å forestille seg.
      
      Spermiene, kom det ut av munnen hennes (den kvelden, kvelden før
      de fikk resultatet av legeundersøkelsen), disse ekle monomane krypene,
      blinde svømmerne i det levendes natt, med en fart av «5 til 8,3 cm i
      timen»; liksom Columbus vet de ikke hvor de skal, ikke hvor de er, og aller
      minst hvor de har vært, og forresten dør nesten alle; hver eneste ejakula-
      sjon inneholder en mikrobiologisk likhaug, en hel kirkegård sprøytet inn i
      kvinnens såkalte livgivende organer, som om stormen måtte brøyte en en
      urskog av råtnende og døde trær ned i en avgrunn for at en eneste liten
      blomst (romantikkens blå? lidenskapens røde? men begge like tåpelige)
      siden skulle spire opp fra den fuktige bakken langt nede i mørket; og selv
      den ene utvalgte, den kronede idioten, narrenes konge, som virkelig klarer
      å stupe inn i den likegyldig ventende eggcellen, selv dén dør, utsletter sin
      individualitet restløst, for alltid, umulig å spore i det nye individet, slik et
      dødt løv, sugd opp av treet som næring, er usynlig i det nye løvet der det
      skjelver i sommervinden, til glede for naturelskere (eller elskere i naturen);
      (noe sånt, og så et eller annet om at) betrakteren (av sædcellen, i mikrosko-
      pet, antagelig) kan forstå det som spermien gjør uten å forstå, uten å kunne
      gjøre det som spermien ikke forstår, i sin dumhets lydighet mot en stemme
      den ikke hører ...., (og så) Faen heller, nå klarer jeg ikke mer og han selv,
      deretter, noe om hvor håpløst stykket var, at det inneholdt idéer istedenfor
      
      42
    Page 43: |
      handling, ba henne hive rolleheftet i veggen og sette seg hos ham på sofaen,
      og hun sa Jeg har ikke noe valg. Selv om jeg aldri så mye vil noe annet,
      så er jeg dømt til å lære akkurat den rollen, ingen annen, og si fram akkurat
      de replikkene, og ingenting annet. Jeg kunne tenke meg å bli forfatter iste-
      den. Han åpnet en fyrstikkeske, raslende, og tente et nesten nedbrent
      stearinlys i en rosévinflaske, en levning fra festen. Veken sprutret litt, men så
      reiste flammen seg pent opp, lik et silkeskjerf som løftes av vinden. Han så
      hvordan hun satte seg på det polstrede armlenet på sofaen, vippet kropps-
      vekten bakover og lot seg dratte ned, så overkroppen spratt et par gan-
      ger mot det fjærende underlaget, før hun foldet hendene under bakhodet
      (issen rørte nesten ved låret hans), og lukket øynene. Det kjønnsceller
      og snøfnugg har til felles, er at de er lydløse, sa hun. Tenk at noe
      som starter så stille kan lage så mye bråk. Og snakke ustanselig. Og spille
      teater. På det tidspunktet hadde det begynt å snø igjen, husket han; han
      så de hvirvlende dottene når vinden kastet dem inn mot ruten, noen ble
      hengende fast, de smeltet. Snøkrystaller mot glass. I de fleste vinduene på
      blokken midt imot var det lys. En kvinne i en slags gul trikot og rosa leggvar-
      mere, sterkt forminsket av avstanden, liten som et dyr sett i mikroskop, men
      ganske tydelig gjennom det bevegelige snøsløret, hun gjorde en form for
      gymnastikk, aerobics eller lignende, klasket hendene sammen over hodet,
      eller jog dem vannrett ut fra kroppen, energisk jumpende og rykkende,
      liksom for fort til å være uten lyd, de fyndige bevegelsene hennes under
      kraftig lampelys i sterk kontrast til snøfnuggenes myke, drivende, svaiende
      fall mellom husene, styrt av vinden; hun kunne vært hans kone, han kunne
      sittet et sted i leiligheten og hørt discomusikken (antagelig) som smalt fra
      høyttalerne, og hun, aerobics-kvinnen, kunne ligget utslitt på sofaen her,
      med en annen mann, hvem som helst; eller, hvorfor ikke, han selv kunne
      vært henne, svettende og hoppende der nede nå, med dissende bryster, og
      hun (han) kunne vært den som satt her og glante ned på ham (henne), de
      kunne byttet bevissthet (tenkte han nå, etterpå), byttet plass, blitt byttet ut,
      uten at noen ville merke forskjellen, og det virket som disse blokkene bare
      var kummer som mennesker rant inn i og ut av, at man kunne stokke om
      alle navneskiltene (med et lite gult lys) ved de svarte og hvite ringeknap-
      pene, blande møblene deres, la dem bytte klær, elte dem sammen til nye
      par, nye familier, skifte ut øynene deres, tennene og tankene deres, tenkte
      han, dette kunne vært tenkt av en annen, lag på lag av byer, i Jeriko, i Ur, en
      
      GRAVGAVER | 43
    Page 44: |
      by brant, ble rammet av pest, ødelagt av fiendtlige hærer, lagt i grus, bok-
      stavelig, mer eller mindre begravd av sand og jord og stein, en ny by bygd
      oppå de gamle restene, en ny by med murer, tårn, porter, havnebassenger,
      templer for de samme gudene, eller litt andre, eller helt andre, til slutt bare
      etterlatt som jordfylte rom, sammen med fire tusen år gamle bakerovner,
      brød og guder fraværende. Noen hadde trukket ut proppen av badekaret i
      etasjen over. Den gurglende, slurpende lyden minnet om ei ku som drakk.
      
      Ei ku som senket hodet mot en brun, grumsete myrkulp, og drakk, speil-
      bildet av den nuppete mulen på overflaten, skyggeaktig, et kort øyeblikk,
      nærmere og nærmere, før bildet ble krøllet sammen, drukket istykker, hvor-
      dan krusningene i vannet dirret ut etterpå, lik gyngingen i en trampoline,
      og etterlot overflatehinnen stramt utspent som før; de dypt inntrykte spo-
      rene etter kløver i den sumpete marken, hull etter hull som vannet sivet
      inn i, nedenfra, og fylte, lenge etter at kua hadde stampet videre gjennom
      buskaset som allerede skjulte båten fullstendig, der den lå trukket opp på
      skjellsanden.
      
      Og det regnet den kvelden, det må ha vært en høstkveld, men jeg husker
      ikke at jeg frøs, eller hadde paraply, eller regnfrakk, bare hvordan en høy-
      reist reklame for et flyselskap lyste speilvendt blått i fortauet, et giftigblått
      gjenskinnsom hele tiden vrikket litt på seg ettersom vannet fløt uregelmes-
      sig henover asfalten, og hele tiden ble kopparret av stadig nye regndråper
      som slo ned i den ålende, blanke hinnen av vann, som gjorde at asfalten
      var, ikke grålig, eselhudaktig tørr, som i godvær og dagslys, men helt svart
      og glitrende i kveldsmørket. Jeg hadde passert broen over motorveien med
      det store lyskrysset, og var kommet til den andre siden; der, i det opplyste
      bussvinduet, fikk jeg øye på henne. Bussen var kommet ut fra en side-
      vei og sto på rødt lys, den taktfaste klikkingen av vindusviskerne, tydelig,
      gnikkingen av gummilister mot de klissvåte frontrutene. Hun var en av to
      eller tre passasjerer på vei mot sentrum, på dette sene tidspunktet, hun satt
      ved vinduet, nesten bakerst, jeg hadde ikke sett henne på mange år, var
      ung og litt forelsket den gangen, ikke gammel og syk som nå; jeg har ikke
      sett henne igjen siden den regnværskvelden, hvilket år det nå kan ha vært,
      hvilken dato, hvilket klokkeslett. Det varte noen sekunder. Bussen sto og
      ventet på grønt lys, jeg nærmet meg vinduet og knakket lett på det med
      
      44
    Page 45: |
      pekefingerleddet, hun så meg, kjente meg igjen, smilte og vinket. Glasset
      sto mellom oss; hvis vi skulle fått sagt hverandre noe (men hva skulle det
      vært?), hadde vi måttet gaule høyt, hun i den nesten tomme bussen, jeg på
      det tomme fortauet, det ville virket komisk, så vi sa ingenting, bare så på
      hverandre og smilte. Et smil med amputerte armer. Trafikklyset ble gult,
      som forutbestemt var, sjåføren satte motoren i gear og kjørte, og etterlot seg
      bare et grønt lys som sto gjenspeilt i den våte asfalten, eller mange grønne
      lys, flere trafikkfyr som skiftet i takt, en parade uten publikum. Trafikklys
      som skifter farve mens de reflekteres i regnvann er et vakkert syn, særlig
      hvis det er en dyster og håpløs høstnatt, og man er ensom og ulykkelig.
      Hun ble borte som et bilde en flyttemann tar under armen og bærer ut av
      en oppgitt leilighet. Jeg ble stående til lyset rullet tilbake til rødt, via gult,
      før jeg gikk videre. Det er lenge siden. For hver gang jeg tenker på det, er
      det lenger siden.
      
      Som et bilde noen tar under armen og bærer ut. Bildet av den forrige kon-
      gen, eller den siste ektemannen. Han hadde møtt henne (den levende, ikke
      den døde) etterpå, men husket ikke hvordan det hadde forløpt, merkelig
      nok; bare dette før møtet. Nede på gaten en lastebil med høye lemmer rundt
      planet, de hadde båret det meste av sakene hennes: stoler, lamper, tepper,
      en fotskammel, flere paraplyer (i stand eller ustand), og så videre, ned trap-
      pegangen, som var blekgrønn, svømmebassengaktig, ga en grandios gjen-
      klang opp gjennom etasjene; en oversvømmelse der ville vært praktfullt,
      med vannet veltende ned trappene i operatisk applaus. Hvor bilen til slutt
      hadde forsvunnet med alle levningene var uvisst (kanskje sitter et levende
      vesen i en av ørelappstolene hennes den dag i dag, tenkte han nå, etterpå),
      det fantes trolig noen uklare slektninger et eller annet sted, som inntil videre
      levde. De mer avtrykksømme tingene, de som hadde vært nærmere krop-
      pen, slik som hårnett, gebiss (reserve?), en halvt utklemt tannpastatube,
      hårbørster og lignende, ble visstnok kastet; mange vil antagelig føle en viss
      uvilje mot å fortsette på en tannpastatube som ligger igjen fra en annens liv,
      liksom det var noe man hadde funnet på gaten eller i en rivingsgård (men
      ikke så mye på grunn av en antatt fysisk, som en mental, eller symbolsk,
      smittefare); den minnet også om disse brukne søylene i antikk stil man kan
      se på kirkegårder, helst i såkalte bedre strøk av byen, men den (tannpasta-
      tuben) var mer gestisk og vakrere enn dem. Hatter, det måtte ha vært mange
      
      GRAVGAVER | 45
    Page 46: |
      hatter også, noen kanskje med slør, eller drueklaser av malt tre, men han
      huset ingen av dem. Slike leiligheter, tomme etter noen, et underlig fravær
      der, en fraværets støvmusikk, et skumrende sus, en plate uten lyd, bare suset
      før musikken som aldri kommer, en sovnet overvåkers lydbånd som fort-
      setter å avlytte et rom hvor ingenting hender; bare i utkanten av opptaket,
      kanskje, litt gatestøy av og til, bremser, rop, skramling av bruskasser, lydstøv
      som plutselig tennes i en solstrime, en overskyet dag, for å forsvinne like
      etter, som noe noen har glemt og kommer på og glemmer igjen. Et Fravæ-
      rets venteværelse, tenkte han nå, etterpå, hvor skittengule marmorstatuer
      sitter med ekte, oppslåtte ukeblader i de illusjonistisk tilhugne hendene,
      solgulnede blader som viser foreldede klesmoter og omtaler glemte som-
      merrevyer, som om det var nå, nettopp, som om i dag var i dag. En dag som
      i dag. Tingene som sto igjen i slike leiligheter, noe distansert musealt ved
      dem, som i avdøde stjerners fordums hjem, hvor man mot betaling kan se
      den berømtes barskap og teddybjørner, forbudt å røre; eller andre steder,
      hvor man i en skofabrikk kan finne en tilsynelatende ordinært utseende
      stol plassert i en glassmonter, og et lite skilt som forteller hvilken partisjef
      som satt på den under sitt besøk der, den og den dato, det og det år. Men i
      den virkelige, den anonyme leiligheten, ingen vulgaritet eller narraktighet
      der. Den er stillere. Et rom som lytter, men ikke etter oss. Etterkommere
      uinteressant, uønsket. Et museum på alvor. Eller rettere, først når noen var
      død, og huset sto igjen etter dem, et svar uten spørsmål, da lekket det ut,
      det museumsaktige som alltid gjæret i habitatene våre; for vi bor allerede
      i museer, tenkte han (nå, ikke den gangen), og det er bare fordi vi fyller
      museets stillhet med lyden av stemmene våre, og luktene av kaffe, middags-
      mat og svette, tørker vekk støvet som ustanselig snør, så det ikke får samle
      seg i driver, tar ned gamle bilder fra veggene (et lysere rektangel under) og
      henger opp nye (en annen konge), vi sprer et slags klopulver av vinnski-
      pelighet utover rommene så de virker ferske og bebodde, lik et glass som
      vaskes blankt omigjen og omigjen, før det til slutt blir stående i et skap og
      fylles med skitt og spindelvev; for husene våre er museer, uten at vi legger
      merke til det, tingene står gapende igjen etter oss for alltid, allerede når vi
      sovner, rom som konkylier lagt mot universets døve øre. I en bokreol, en
      rekke mørkebrune halvbind pent etter hverandre, muligens leste, muligens
      uleste, som han hadde klart å erverve seg fra de uklare slektningene mot
      en beskjeden sum, bøker han ennå ikke (da) forsto hvorfor han ville ha,
      
      46
    Page 47: |
      som han nå ikke forsto, eller bare delvis forsto, på en annen måte. Anna
      Karenina, Wilhelm Meisters Læreår, Lord Jim, Jøden Süss, Forfengelighe-
      tens Marked, En Amerikansk Tragedie, Fedre og Sønner, Thérèse Raquin,
      Don Quijote, Raskolnikov, gode bøker; og det hadde gått omkring ti eller
      femten år fra han begynte på den første til han hadde lest ut den siste, og
      på det tidspunktet hadde han glemt så mye av den første at han godt kunne
      lese den omigjen; for nesten intet av det man leser blir tilbake, akkurat som
      nesten intet av det man opplever blir tilbake, annet enn som vage spor,
      slik at liv og litteratur, tenkte han (nå, etterpå), nærmer seg hverandre, den
      glemte lesning nærmer seg det glemte liv og glir over i det. Gjensto at det
      nesten alltid var bedre å lese enn å leve; det beste ville være å være en person
      i en bok, ikke på liksom, i lesningens identifikasjon, men virkelig en fiktiv
      person, som kunne la andre overta det bitre slitet med å leve, å eksistere helt
      skadesløs i de andres, de arme levendes fantasi, og så slukne like smertefritt
      når boken ble lukket, eller bare forsvinne ut av handlingen, i all stillhet,
      på et tidlig stadium, etter et kapittel eller to. Fra kjøkkenet var det utsikt
      til en stor bakgård av atriumtypen, med tørkestativer omsluttet av netting-
      gjerder, endel busker, muligens trær, kanskje en sandkasse, og det måtte ha
      stått parkert noen sykler i et stativ, men han husket det ikke; og det hadde
      sannsynligvis vært mennesker der, i en eller annen form, men de var også
      glemt, som på de aller første fotografiene, da alt som rørte seg ble usynlig,
      for kort eksponeringstid for det levende; den bakgården den dagen ville for
      alltid ligge øde, som en idrettsarena etter en rockekonsert, inntil døden,
      (hans egen) inntrådte, og det rakittiske erindringsbildet av den bakgården,
      den dagen (sensommer, antagelig august) ble visket ut for alltid, fort, på
      noen hundredels sekunder, som når en eksponert film blir utsatt for lys.
      
      Kjærlighetsbrevene hans (sommeren etter) la jeg inntil en stein, viklet
      rundt med ståltråd, og kastet den ut fra båten der jeg antok at vannet var
      dypest. Jeg likte tanken på at først ville blekket tynnes ut til ingenting i
      vannet, så ville papiret bli svampete og løse seg opp, og etter mange år ville
      også ståltråden ha rustet vekk. Til slutt ville bare steinen være igjen, ute av
      buret, liksom det han egentlig ville fortalt meg var i dén. Prosessen pågår
      ennå, helt av seg selv, på bunnen av tjernet, enten jeg er våken eller sover.
      (Og jeg liker tanken på ting som hender, fortsetter å hende, mens jeg sover).
      Jeg var så glad for de brevene! Det var derfor jeg lot dem gå til bunns.
      
      GRAVGAVER | 47
    Page 48: |
      Kanskje fikk han et slags honorar i tillegg, men i alle fall plasserte de, ved
      begynnelsen av kvelden, en kasse øl ved siden av stolen hans, og når musik-
      ken var slutt, var ølkassen tom. Han ble geleidet inn i salen en stund etter
      at festen var begynt, men før de fleste var blitt såpass fulle av ølet og hjem-
      brenten at de kjente danselyst. Trekkspillet og rytmeboksen var båret inn
      på forhånd. Med de mørke solbrillene rettet mot ingenting selte han på seg
      det store knappespillet, fingrene leste raskt over kontrollene på rytmebok-
      sen, en ikke for kvikk dans til å begynne med, bare akkurat hurtig nok til å
      lokke det første, ennå edrue paret ut på dansegulvet, (antagelig hørte han
      dem, hørte lyden av sommerskoene deres der de klapret og hvislet over den
      nedslitte parketten; antagelig hørte han også om de danset i riktig takt eller
      ikke), dette første paret som nesten alltid virker magnetisk på de to–tre neste
      (som om de to første danserne måtte vise at det hele var ufarlig, at gulvet
      ikke var minelagt), de som i sin tur fører til at en flom av dansere bryter løs,
      og gulvet fylles, de dansendes hoder og skuldre duver og skvalper, som om
      rommet var en balje noen ristet rasende i. Og mellom hver melodi drakk
      han av ølet, tømte flaskene metodisk og feilfritt, slik han spilte, uten å si
      noe, uten å smile bak de mørke solbrillene han aldri lot falle i løpet av kvel-
      den, fortsatte å spille selv om en overstadig beruset brølte inn i øret hans,
      eller rett og slett ramlet over ham, spilte etter hukommelsen, trakk melodi
      etter melodi ut av sitt absolutte mørke, sendte dem i usynlige signalrekker
      gjennom fingrene, som hele tiden trykket inn de rette knappene, inntil
      melodien var slutt, og han tømte en ny ølflaske, stilte om rytmeboksen, og
      spilte videre; bare hodet hans sank ned mot brystet (eller mot kanten av
      trekkspillet etterhvert, slik at det så ut som han sov), mens kroppen hans
      fortsatte å spille, liksom av seg selv, for at de som, i motsetning til ham,
      kunne se, skulle få danse, til den udrøyelige musikken fra hans solitære
      mørke. Jeg husker at vi en gang forlot lokalet før det var slutt, og rodde ut
      på tjernet. Ennå, der nede, kunne vi høre trekkspilltonene bli blåst bitvis
      til oss gjennom sommernatten, som da hadde begynt å lysne igjen, slik at
      vannet hvirvlet isblankt rundt årene.
      
      Kjøleskapet hennes var nesten tomt. Det var jansenistisk ugjestmildt som
      om et stilleben av en eller annen Philippe de Champaigne var blitt lukket
      inne der en gang i det 17. århundre, i den hvite (litt flekkete) plasten med
      de blanke stålristene. Trolig hadde noen alt fjernet det mest forgjengelige.
      
      48
    Page 49: |
      I døren atskillige små medisinflasker, noen brune, noen klare. En uåpnet
      boks sardiner i olje midt på en hylle. Øverst til venstre en flaske cola, en
      liten cola. Det var den som hadde gitt ham sjokket. Et slags insulinsjokk.
      Han kom aldri til å glemme den kjøleskapdøren som gled opp, og blik-
      ket hans som traff colaflasken, der, øverst til venstre; for hun, den gamle,
      hadde vært diabetiker, følgelig kunne hun ikke drikke cola, følgelig var
      colaen ikke beregnet på henne, men på en annen, en gjest som aldri kom,
      nemlig han selv, som ikke kom da han skulle kommet, han, som hadde
      sommerjobb (han var gymnasiast) på en sjokoladefabrikk i nærheten (de
      lagde også diabetikersjokolade der, javisst), som kjørte forbi med bussen
      hver dag, og hver dag, i egenskap av brutal tenåring, hadde unnlatt å besøke
      henne, hun som hadde invitert ham, flere ganger, per telefon, en vennlig
      gammel dame, enslig, hun hadde kjøpt denne colaen som, idet kjøleskap-
      døren ble åpnet, sto der og pekte inn i ham fra sin nisje, fordi hun hadde
      ventet ham, fordi hun visste at ungdom (et avskyelig ord!) pleide å drikke
      cola, og så sto den der, foran ham, og han foran den, en konfrontasjon
      hvor fornedrelsen var kodet inn på forhånd; den (flasken) behøvde bare å
      vente, i så og så mange dager eller uker. Vente. Slik ulykkene alltid ligger
      urørlige og venter på oss, tenkte han (nå, etterpå). Det er vi som går mot
      dem, vrangvillig eller tillitsfullt, men vi går, de ligger bare stille og venter
      på at vi skal gjøre det vi kommer til å gjøre, som om vi danset med føttene
      nøyaktig plassert i slike omriss av føtter (dame- og herre-) med piler og
      stiplede linjer rundt, som finnes i bøker med dansekurs, bare at vi gjør det
      med bind for øynene, og det på forhånd opptrukne dansesporet er avbrutt
      av hull, mer eller mindre dype, som vi stadig plumper ned i, og kravler
      opp av, hver gang i troen på at fallet var tilfeldig og unndanselig, inntil vi
      havner i et hull så dypt at ikke en levende sjel (men kanskje en død?) kan
      komme ut av det igjen, så vi fortsetter å danse der nede, danser i ring på den
      tilmålte plassen, som om veggene ikke fantes, danser til den alltid like fris-
      tende og sexy musikken, med eller uten krykker og proteser, med eller uten
      transplanterte indre organer, stifttenner, gassmasker, parykker, nærsynt- og
      langsyntbriller, vitaminpiller, innleggssåler, høreapparater slått av eller på
      (det er likegyldig), beroligende midler, eller tvert imot, dildoer, hårgeléer,
      støttebandasjer og vaginavibratorer, med eller uten kontaktlinser (det er
      likegyldig), avføringsmidler, eller tvert imot, p-piller, kremer mot kviser,
      kjemoterapi, jernlunger, hostesaft, med eller uten antabus sydd inn under
      
      GRAVGAVER | 49
    Page 50: |
      huden, pacemaker, angstdempende tabletter og tran, i pilleform eller fly-
      tende, med god eller vond smak, dansen går videre uansett, selv om hullet
      er så dypt at man har mistet forbindelsen med de øvrige dansende, der oppe
      et sted, i ballsålen man forestiller seg strålende opplyst fordi man har bind
      for øynene, mens den like gjerne kan henligge i stummende mørke (det
      gjør ingen forskjell); påkledningen er allikevel alltid den samme ulastelige:
      snippkjole for herrene, ballkjole for damene, uansett hva som hender, to
      the bitter end, helt til dansegulvet tar slutt og noen (men ikke alle) rauser
      utfor kanten eller gjennom bunnen i hullet, til en uviss skjebne (eller kan-
      skje heller en viss); muligens kan man observere et svakt skrik idet det skjer,
      eller man merker ingenting, eller later som ingenting, danser videre, i de
      samme markeringene, trofast, det viktigste er å ha et lyst sinn. Dansespor
      overalt. I en hule et sted i Italia, spor avsatt (men de var der på forhånd:
      sporene ventet på sine føtter) i fuktig slam, og forsteinet, et stykke leire med
      et dypt krater etter stortåen, mindre, men tydelige fordypninger etter de
      andre fire tærne, til og med lilletåen, og selve fotbladet som en bananformet
      forsenkning, sporet etter en såkalt neandertaler, «avsatt for mellom 35 000
      og 100 000 år siden», slik billedteksten nonchalant-nøkternt forteller. Eller
      i Tuc d'Audoubert-hulen, hvor man, etter å ha krøpet og snodd seg hund-
      revis av meter innover i fjellet, fant et kammer med to vakre leirskulpturer
      forestillende bisoner, visstnok et han- og et hundyr, sist sett for omkring
      femten tusen år siden, i den magdalenianske kulturens blomstringstid, og
      lenger borte oppdaget man også et hull, hvor skulptørens leire var gravd
      ut, i det svake, gule lyset fra små sprutrende fettlamper, og der, der fantes
      fotsporene, mange av dem, men, gåtefullt nok, bare avtrykk av hælene,
      ikke av tærne, men kanskje ikke mer sensasjonelt enn avtrykkene etter en
      kvinnes høyhælte sko, når slike sko er blitt glemt, eller snarere blitt et grav-
      lagt fenomen, som venter på å åpnes, lik skrinet med daterte relikter i en
      grunnstein, eller innholdet i en sunket amfora (udrikkelig vin, for eksem-
      pel). I andre grotter fotavtrykk etter barn og ungdom opp til femtenårsal-
      deren, noen år yngre enn han selv hadde vært da han var med på å tømme
      den avdødes leilighet, ungdom, steinalderungdom med livet foran seg for
      femten tusen år siden, og fotsporene deres størknet i det leirete hulegul-
      vet, en dag, en bestemt dag i deres liv, alt forøvrig sporløst som luften der
      fuglene fløy, fuglenes usynlige linjer, høyt over hulen, mens de rotet mer
      eller mindre rituelt (muligens en slags konfirmasjon) omkring der nede i
      
      50
    Page 51: |
      mørket. På randen av ineksistens. Det renner vann gjennom disse hulene,
      underjordiske elver.
      
      Fra reisen deres til Venezia husket han best flipperspillene: grelle, tato-
      veringsaktige bilder av struttende kvinner i badedrakt eller trange slacks,
      soppformede lamper som rykket spastisk opp og ned mens de blinket og
      ringte som juletrebjeller (eller kanskje som kassa-apparater) når den grå
      stålkulen traff, mange store tall, et lykkelig liv, med kvinner og penger, i
      Venezia. Det brune vannet nesten urørlig i kanalene, de skjeve fortøynings-
      pålene med glinsende kraver av alger, de istapp- eller spindelvevsaktige
      orientalsk-gotiske palassene som også lignet skjeletter av utdødde fugler
      eller fisker, smuldrende, flak av murpuss som sank til bunns med et plopp,
      de hadde snudd seg (for sent) etter lyden. Og trappene, alle trappene som
      førte ned til det morknende vannet, en invitasjon; det ville ikke vært for-
      bausende å se en hvit, enslig brud trippe ned trinnene på høyhælte sko,
      gradvis oppslukes av vannet, inntil den siste fliken av det lange slepet ville
      gli som en skureklut over det siste synlige trinnet; det lepjes tomt, etterpå,
      av likegyldige bølgeskvulp, bysantinske, litt sterkere når en gondol eller en
      motorbåt drar forbi, siden svakere igjen; og ved flo ligger det under vannet,
      ved ebbe såvidt over, halvt soltørket, som et flu i en skjærgård.
      
      Båter: seilskuter og moderne krigsskip, historiske personer, små statuer,
      de ble malt med spesialmaling fra knøttsmå bokser, Napoleon, Henrik den
      åttende; en venn av meg hadde bygd en prektig Henrik den åttende, med
      detaljrik renessansedrakt i mangfoldige farver; og det fantes fremfor alt fly,
      særlig krigsfly, av mange typer og årganger, spesielt de gamle dobbeltdek-
      kerne var vriene å få til, når fingrene var skabbete av lim som de trådtynne
      stagene klistret seg uavrystelig fast i, nesten uråd å plassere pent i vater
      mellom vingeparene, selv med pinsett. Det hendte jeg fikk en kokende lyst
      til å hive den halvferdige modellen i veggen, eller trampe den omhyggelig
      istykker, til vrakrester som det ville være umulig å sette sammen, og selve
      tanken på å bli opphav til en ulykke hadde noe visst forjettende ved seg.
      Men jeg gjorde det aldri, feig som jeg var. Det fulgte med overføringsmer-
      ker også, jernkors og hakekors til de tyske, runde merker med konsentriske
      sirkler (som blinker) til de engelske flyene, og noen ganger øyne og hai-
      kjefter til å klebe på nesepartiet, slik enkelte kampfly visstnok ble utstaffert
      
      GRAVGAVER | 51
    Page 52: |
      i virkeligheten. Det fantes også byggesett i den groteske genre, vilt karikerte
      dragsterbiler hvis sjåfører hadde pistasjegrønn hud og blodskutte øyne, en
      slags krysning av gorilla, pekingeser og japansk fribryter, knotten på gear-
      spaken formet som en terning. Men det jeg husker best, er skjelettet. Et
      komplett skjelett, av gulhvit plast, kanskje femogtyve centimeter høyt i fer-
      digmontert tilstand, holdt oppe av et stativ med en liten krok, hektet i en
      ring i kraniekalotten (altså calvariet). På et medfølgende stykke papir var
      alle delene nummerert, og deres korrekte anatomiske betegnelser oppgitt,
      dessverre på engelsk (og latin), jeg lærte det aldri. Av en eller annen grunn
      husker jeg spesielt kneskålene (knee shells), bittesmå, og ganske riktig lik
      skjell, som om et residuum fra havet, urhavet kanskje, var blitt sittende
      fast i knoklene, og når man druknet, og alt kjøtt var borte, ville kneskjellet
      ha vendt tilbake til sitt rette element, det kunne skylles i land og ligge på
      stranden sammen med andre skjell med lignende farve og form. Slektska-
      pet mellom kalken i skjellet og skjelettet. Skjellet også et skjelett, faktisk,
      (og det siste klinger som et diminutiv av det første). Man skiller mellom
      endoskjelett og eksoskjelett; muslingen har eksoskjelett, altså slik at skje-
      lettet bæres utenpå, fullt synlig, mens bløtdelene er inni. Mennesket har
      endoskjelett. Hos oss er skjelettet inni og bløtdelene utenpå, som voksen
      rundt veken i et lys. Skjelettet ligger skjult. På sprang, kunne man si, hvis
      det ikke lød for vivast. Likevel kunne jeg trygt ha det lille plastskjelettet stå-
      ende fremme på kommoden; selv om det ikke var velsett, ble det tolerert,
      naturligvis i motsetning til de pornografiske bladene vi nå og da fikk tus-
      ket til oss, de måtte gjemmes omhyggelig, helst utendørs, gjerne i skogen
      (hun satt på kne på en trebrygge og strakte armene oppover, som om hun
      nettopp hadde våknet, slik at huden strammet over brystkassen, under de
      spente brystene, og ribbeina sprang fram, det ødela opphisselsen, minnet
      kanskje om filmen fra konsentrasjonsleiren; overflate og erotikk later til å
      høre sammen), mens skjelettet kunne stå fremme, kanskje under tvil, men
      døden var tross alt mer akseptabel enn kjønnsdriften, selv om begge deler
      ligger latent i kroppen, til vanlig usynlig, og det er som om kjønnsdriften
      var kroppens andre skjelett, som sammen med det første holder den oppe.
      Ethvert skjelett byr seg til sist åpent og hemningsløst frem som en ledig
      pinnestol, i prinsippet; også ditt eget, den konstruktive historien som er i
      deg, din historiske beinrad, en rad av bein i en større rad av bein, en oktav,
      en liten melodi, i et klaviatur som brer seg endeløst ut mot horisontene til
      
      52
    Page 53: |
      begge sider, den sprø klangen av knokler, av månebeinet mot båtbeinet,
      klokkeklart, ta min hånd, en liten melodi, en osteologisk trudelutt, og du
      kan lytte, og si Dette er min melodi, synge det, du er en ganske pen pike
      i en melodikonkurranse, med paljetter på kjolen, du synger Dette er min
      melodi, en gang for lenge siden, gått av moten forlengst, da jeg var din natt
      og du var min måne, og båten vår kjærlighet som gled på det ventende van-
      net, ikke Ka- Ka- Ka- Karons båt, ikke ka- ka- kakofoni, ikke fredska-
      kadudaver, ikke kalk, bare en liten melodi. En sang. Det synger i meg,
      i deg.
      
      Båten var av tre. Den hadde vokst i en skog. Rundt det kritiske punktet
      på årene var det stiftet fast gummi, brun gummi fra noen gamle slagstøvler,
      til beskyttelse mot den flisende slitasjen fra åregaflene av støpejern. For-
      rest satt en ring med en kjetting, til fortøyning, den raslet som en jackpot
      mot båtbunnen når den ble sluppet ned, lyden fór over sjøens stillhet, og
      hun støtte fra bryggekanten med foten, et lite rykk, og de gled ut på det
      første åretaket. De hadde blitt der ute i timesvis, ofte, i en munter sløvhet,
      hadde hatt øl og brus og mat i en termobag, så til og med brødskivene var
      kjølige, en smak av septemberluft i dem, i karbonadene og agurkskivene,
      midt på vannet, i solsteken. En liten reiseradio var også med, det gjaldt å
      holde den vekk fra bunnen av båten, der det alltid lå vann og skvulpet,
      klasket frem når de tråkket på det fjærende bunnbordet; og radioen alltid
      full av musikk og nyheter, som en vannkran man bare trengte skru på for
      å høre et sus, alltid full av ulykker, av styrtede fly, brannkatastrofer, inne-
      stengte gruvearbeidere, flodbølger, drap, kriger i fjerne land, og så disse
      personlige meldingene, et fast sommertegn, sykdoms- eller dødsbudskap
      som lette, gjennom eteren, etter en ferierende i bevegelse, til slutt ville han
      eller hun ikke unnslippe; og alt sammen nådde ut til dem, der, i båten,
      radiostemmen spredde lydbølger i den varme luften over vannet, som på
      utallige andre steder. Det måtte sikkert ha hendt noe som pekte seg ut, et
      eller annet sted i verden, den sommeren, men han husket ingenting spe-
      sielt, heller ingen av de personlige meldingene, for den saks skyld (men hvis
      en av dem hadde vært rettet til ham, eller til henne, da hadde han husket
      det), som om alt sammen gikk i ett, det historiske og det personlige, og
      det var den samme ulykken, den samme krigen som grasserte hele tiden,
      hele tiden et annet sted, mens han derimot husket tydelig at den ene turn-
      
      GRAVGAVER | 53
    Page 54: |
      skoen hennes manglet en malje i luftehullet (som følge av slitasje, en liten
      metallring som, hvis den var mistet i jorden, allerede nå (noen år senere)
      var blitt et fornminne. Han hadde snart skjønt at han ikke engang trengte
      å ro hele tiden, det var nok å plassere den ene åren rett akter, som styre-
      åre, og sitte der, la seg drive med strømmen, eller vinden, eller begge deler,
      nesten uten anstrengelse, fra den ene enden av vannet til den andre; så ro
      tilbake, langsomt, i motsatt lei, og la seg drive med vinden igjen. Hun satt
      på en tofte rett imot ham, i oppbrettede olabukser, eller bikini, eller shorts
      (rosa, hvit), eller hun lå utstrakt på en halvt oppblåst luftmadrass med ryg-
      gen langs haugens krumming, med bena under forreste tofte. Noen ganger
      hadde de krøpet sammen i bunnen av båten, midt ute på tjernet, vanskelig
      og ubekvemt, spanter og tofter, øsekar og rullende tomflasker overalt, men
      til slutt lyktes det på et vis, på den halvt oppblåste luftmadrassen, å filtre
      seg sammen i et favntak, og de kunne ligge slik lenge, uten å si noe, med
      lukkede øyne; men når de slo øynene opp, rislet et blinkende kretsløp av
      følelser fra øynene og gjennom kroppene deres, og derfra opp til øynene
      igjen, inntil tårer, og de visste ikke hvor det begynte og sluttet, eller hvor de
      selv begynte og sluttet. En gang hadde hun mumlet noe om alt det mørke
      vannet, fiskene og mudderet under dem, på den andre siden av den tynne
      bordkledningen, og han hadde tenkt at det sikkert lå en båt omtrent som
      deres, som en skygge av den bakover i tiden, og råtnet der nede et sted, til
      den en dag ville være helt oppløst, lik et medikament, slik at vannet ville
      inneholde en fullstendig, men usynlig og smaksløs båt, et minne ingen eide.
      Nær ingenting i ingens favn. Ingentings næring. Og regnet husket han, når
      refleksene i vannet grånet, og skyenes blålilla, slepende tusmørke rullet inn
      over åkrene og jordene rundt, og slukket det grønngule lyset i dem; det
      kom et vinddrag som kledde kroppen i en tynn trikot av gåsehud, og de
      første regndråpene mot vannet, smale og lydløse som om lange lyse hår ble
      nappet ut av overflaten, fort, og ringene som blaffet opp og forsvant, blaffet
      og forsvant, på stadig nye steder, uforutsigelig, et likegyldig lynlotteri som
      ingen deltok i, gevinstløst og med store tall, eller bare nuller. Null. Null.
      De var blitt sittende og stirre på det lenge, ubevegelige som busker, liksom
      båten hadde jord i bunnen, og drev omkring med et stykke av en hjemløs
      hengende have, en bit av Böcklins Toteninsel, i regnets stillhet. Han hadde
      våknet av at han satt i seg selv og rodde. Siden var det de senete nøkkero-
      sene som kladdet på årene, så redskapen måtte snos og vristes løs, mens
      
      54
    Page 55: |
      farvene på klærne deres mørknet på kroppen, klissvåte av regnet, nærmere
      bakkens valører, nærmere land, de grønne, knoklete sivstråene som hvis-
      lende passerte revy på hver side av båten, reiste seg bak den, med nesten
      umerkelige krusninger rundt stengelen, ringer som interfererte med regn-
      dråpenes ringer, i det filtagtige, hvite suset av regn, fra land, fra krattet og
      trærne, or, asp, einer, i skogaktig halvmørke. Brygga bare et par parallelle
      planker på påler, innover mot den myrlendte stranden, som var sandete
      ytterst. Kjettingen ble festet med en hengelås. Inn gjennom buskaset (han
      bærende på årene) hadde de fulgt en mager, krokete sti, for det meste hult
      ut av krøtter som stolpret sakte gjennom den ulendte småskogen og beitet
      gresstuster av tuene. De hadde møtt sine egne fotspor fra nedturen, husket
      han, svakere avtrykk av turnsko og joggesko, riflete, ved siden av de dype
      gropene etter kløver, ofte med skrå, stripete skliflater, klovehull og skospor
      med vann i bunnen. Regnet tok aldri slutt. De var aldri kommet ut av den
      sumpete krattskogen, den grodde dem ned, lukket dem inne, pakket seg
      rundt dem som en grønn dyne. De sov.
      
      Var det et fortepiano eller en cembalo som sto til venstre for den nær-
      meste døråpningen, med oppslåtte noteark, en liten krakk foran, et par
      ovale silhuettportretter over? Sannsynligvis det siste. Over cembaloen hang
      også, husket hun, et stort maleri av en mann med fjærpenn og en bunke
      notepapir i hånden, men han så ikke ned mot papiret, han stirret ut i
      rommet, på skrå forbi betrakteren, mot noe ubestemmelig utenfor bildet.
      Til høyre foran døren, med det tomme gulvet og lysskjæret fra døråpnin-
      gen imellom, et stort hjørneskap av lakkert tre, sterkt konvekst, og med
      glassdører fra øverst til nederst, åpent for innsyn som en frysedisk, eller en
      museumsmonter, men hva det inneholdt hadde hun bare en uklar fornem-
      melse av, noe hvitt, antagelig fine porselensserviser, kun til bruk ved store
      anledninger, når man fikk gjester og lignende; derimot husket hun godt
      hvordan skapet var kronet av et pompøst ur, med en ganske liten urskive
      (umulig å se hvor mye klokken var) innleiret i et filigransvirvar av krum-
      melurer og bølgeformer, av gull (falskt eller ekte), nesten hjerneaktig, en
      gullhjerne, glødende gull på et par utstående steder, av det indirekte sol-
      lyset, og ut av dette vokste en prustende, muskuløs hest med en naken rytter,
      hvis ene arm sto kastet tilbake over hodet i en dramatisk gestus. Men dra-
      matikken fortapte seg i det store, mennesketomme værelset, det var bare
      
      GRAVGAVER | 55
    Page 56: |
      en prydgjenstand i hjørnet, i stillheten. Egentlig mest gulv å se, flisegulv
      med svarte og hvite ruter, eller svarte og grå, men slik at kvadratene lå med
      spissen mot betrakteren, fikk altså rombeform, med en vifte (spredd ut fra
      døråpningen) av halvmørkt sollys utover, det bidro sikkert til den sugende
      romfølelsen. På den andre siden av terskelen var det tregulv, brede planker,
      en slags forstue, uten livstegn den også, bare et halvt synlig bord med en
      nipsfigur, en mann, og en kvinne i sid, løstsittende kjole; paret så ut som
      det gikk, i vinden, kanskje (det kunne være oss, vi to som nipsfigurer på et
      bord, i et bilde fra et annet århundre, tenkte hun plutselig), rett ved siden
      av ytterdøren, som var en glassdør med treverk bare aller nederst, delt i to
      av en midtlist, øverst en kort gardin, fylt av lys, og skyggen av midtlisten
      bak gardinen, døren på klem, den slapp en smal solstrime mot bordbenet,
      som i sin tur kastet en tynn skygge skrått over gulvet. Døren var også et
      vindu, og gjennom de store glassrutene kunne hun se det viktigste: haven.
      Uklar, fjern, bare flekker av belyst løvverk, bortsett fra lysthuset, en gullig
      hytte, nesten ikke til å skille fra trærne, bare åpningen var et tydelig svart
      gap i sommeren der ute, sommeren som aldri tok slutt. Det var det som
      var så sugende ved bildet: først stuen med klokken og cembaloen (eller forte-
      pianoet), stor, halvdunkel, med det slørhaleaktige tusmørket som fyller
      innestengte rom om sommeren; så forstuen, lysere, lenger borte, mindre;
      til slutt haven, på den andre siden av glassdøren, svulmende av sommerlys,
      uoppnåelig langt unna, men som om det bare var å sette foten på de svarte
      og hvite gulvflisene, som på en landgang til en ny verden, gå gjennom de to
      stuene, åpne døren og glippe med øynene mot det forvirrende sollyset, og
      være ute i haven. Hun følte en enorm lengsel etter den haven, selv nå, når
      bildet bare var et minne, ikke fordi haven minnet henne om en virkelig have
      hun hadde sett eller vært i, men tvertimot fordi den var en aldri sett have,
      urealisert for alltid, utilgjengelig, som en usynlig have inne i et frø som aldri
      skal spire; fordi den var umulig, var den nødvendig, og selve sorgen over
      at den var umulig ble en slags glede, gleden over å bli bedratt og bønhørt
      samtidig, for ellers ville ikke haven vært avsondret fra alt annet, hengende i
      en tid hvor hun ikke fantes mer, likegyldig, hvor bildet ikke fantes mer, alltid
      sommer der, en uvisnelig sommer. Hun husket hvordan hun pleide å se på
      bildet når den første snøen kom, den mørke dagen utenfor, snøfnuggene
      som smeltet mot rutene, og døren på klem mot haven, hvor det samme
      uforanderlige sommerlyset sto urørt, urørlig, lik et av disse narreglassene
      
      56
    Page 57: |
      det er uråd å drikke av, som om det virkelig fantes et reservat utenfor det
      hatet som svirret rundt henne, i henne.
      
      Ikke bare det lille plastskjelettet, men også en hodeskalle, uekte, selvføl-
      gelig, av gummi, omtrent naturlig størrelse, litt skakk i kjeven av å ligge på
      furukommoden, ved siden av bilmodeller og boksehansker, under en stor
      plakat som viste motorsykkel med sidevogn i stor fart, den kunne vrenges
      også, slik at øyehulene sto ut som små bryster, men den var meg kjær
      allikevel, selv om jeg alltid drømte om en ekte hodeskalle, noe jeg aldri fikk
      fatt i, og slik lærte jeg kanskje en viss nøysomhet, en viss resignasjon alle-
      rede da, lærte å glede meg over simulasjonen fremfor handlingen, roma-
      nen fremfor erfaringen, museet fremfor gymnastikksalen, graven fremfor
      sengen. På kommoden lå også en falsk tobakkspakke, en attrapp til utstil-
      lingsvinduer, bare en pappbit inni, som om røykingens farlige makt lå i
      min hånd bare jeg hadde den, denne falske tobakkspakken. Og lenge, uten
      noensinne (i likhet med de fleste andre) å ha veid et menneskekranium i
      hånden, uten å kunne la fingeren gli over tårebeinet (vakkert navn! Når
      ingen tårer felles mer, kommer tårebeinet til syne, sorgløst, ikke før), vokste
      jeg opp blant utallige tegninger, stikk og fotografier av kranier, sett på ana-
      tomiske plansjer, i leksika, forsteinede skaller, i bøker, av såkalte peking-
      mennesker med digre øyenbrynsbuer, Cro-Magnon-skaller flekket av rødt
      okerstøv og med tyve tusen år gamle kjeder av muslinger og bjørnetenner
      rundt halshvirvlene, halvt knuste kranier, en gang båret av innbyggerne i
      Pompei og Herculaneum, sirlig dekorerte sukkertøyhodeskaller, tilogmed,
      i en etnografisk museumsmonter, en regnværssøndag, skaller arkivert i kro-
      nologiske hauger, med den dødes navn malt på issen med greske bokstaver,
      i et eller annet avkrokskloster (illustrasjon i et såkalt mannfolkblad, sam-
      men med nye bilmodeller og kommandosoldater i kamuflasjedrakter), for
      ikke å snakke om katakombenes stabler av kristne kranier, alle tomme som
      forlatte hi, eller fuglekasser, covere uten plater, lykter hvor lumen naturale
      var sluknet i den evige natten, bare at det menneskelige kranium ikke er
      noen fjøslykt til å sette nye lysestumper i; og alle bare bilder eller simili,
      unntatt ett, mitt nærmeste, det jeg selv huserte i, tenkte i, pustet i, åpnet
      for å stappe mat i, men nettopp dét var det fjerneste av alle, den absolutt
      eneste skallen i verden det var (og er) prinsipielt utelukket å holde i hen-
      dene, unntatt i fantasien, i en eller annen simulator, en bok, en film (en
      
      GRAVGAVER | 57
    Page 58: |
      absurd skrekkfilm, for eksempel), eller på teatret, en ny versjon av Hamlet,
      hvor den danske prinsen ikke holder Yoricks, men sin egen skalle i hånden,
      hinsides enhver akseptabel realisme, den materielle eksistensen vrengt ut
      og inn; eller i metafysikken, i himmelen, hvor den udødelige sjel kan holde
      (med hvilken hånd?) sin jordiske tankekrukke, se på den med et smil (fra
      hvilken munn?) av medlidenhet og sørgmodig forakt, og la den ligge der
      den ligger (i graven), her nede, hvor tyngdekraften regjerer, får ballonger
      (de sprekker før eller siden) og kranier til å falle til jorden, etter å ha holdt
      seg løftet en viss tid.
      
      Stilleben overalt. På den nesten tomme parkeringsplassen, hvor asfalten
      begynte å bli klebrig og bløt av heten, hadde det stått en colaflaske med en
      skvett igjen på bunnen. Den kastet skygge over et appelsinskall, soltørket,
      så hardt at han kunne knekt det som et stykke flatbrød: Et, drikk, og vær
      glad. Spy, piss, og vær glad.
      
      Men hvem hun var, hvordan hun så ut, hvor hun var fra, det hadde han
      glemt, hun var som hodet av lys på Magrittes maleri; han husket bare at
      hun hadde fått noe rusk filtret inn i håret, at han, alvorlig, forsiktig, hadde
      plukket det vekk, en tørr planterest eller noe sånt, vist henne før han kastet
      det, og hvordan hun hadde smilt, svakt, fra et sted under ansiktsmasken,
      hemmelig, fordi hun likte at hendene hans rørte ved håret hennes, men
      ikke kunne si det; og han husket det bare fordi han ble glad da han så at
      det var der, det, selv om de aldri mer.
      
      Høyt oppe på veggen, en slags helgen eller lignende, med det ene benet
      strukket ut fra en nisje, og en flikete steinbaldakin (den minnet om en
      butikkmarkise) som kastet skygge over figurens ansikt; og med ryggen mot
      en mur hadde han selv satt seg (tross gikten og stivheten) med kroppen i
      solen og hodet i skyggen av et lønnetre, hadde tilogmed kunnet ta av seg
      jakken, den dagen i slutten av august, en av de aller siste virkelige sommer-
      dagene, på den tiden da lyset blir flatere, tynnere, strekker seg mer ut, men
      ennå er fullt av julihete som varmer opp kroppen innenfra, ikke utenfra,
      slik solen gjør i september. Men hvordan hadde han klart å reise seg igjen?
      Hentet av politiet? Hjulpet av nysgjerrige? Det var uklart. Han forsto ikke
      den haven, en nyoppdagelse, helt folketom, nesten midt i byen, vidåpen
      
      58
    Page 59: |
      treport, den minnet om en offentlig park, men var ikke det heller; nær-
      mest en privat have, med en gammel mursteinsbygning, full av arkader og
      gesimser, men tilsynelatende ubebodd. Haven også, tydeligvis, overlatt til
      sitt eget blinde initiativ i lange tider, slik at vegetasjonen hadde kokt over,
      litt mer for hver sommervarme. Men all denne frisatte grønsken minnet
      om død, ikke om liv; kanskje derfor han hadde likt seg der, hvor alt så ut
      til å være glemt, inkludert ham selv, innlemmet i stedets generelle glemsel,
      på en måte, grodd ned under floker av syrin, hyll, hagtorn, rosenbusker
      og diverse ubestemmelige prydplanter; han husket ennå noen med lansett-
      formede, stråaktige blader i nesten meterhøye palisader rundt sokkelen til
      et slags fuglebad eller fontene, en svær, utbuket, krukkelignende sak med
      grinende fjes på, også den full av viltvoksende blomster og ugress, som del-
      vis hang utover kanten, og det sterke motlyset gjorde det hele skinnende
      og gjennomsiktig, som om fontenen (?) virkelig var fylt med rennende
      vann, med strimler og hinner av vann rundt hele kanten. Selve huset, også
      dét gjemt under planter, villvin i kaskader nedover veggene og vinduene,
      og selv svake vindpust fikk bladene til å vifte, så de også så ut som vann,
      vann som fosset over steiner og utspring, dultet opp igjen, spredde seg i
      en vifteformet kul og fortsatte, tilsynelatende, ned i dypet, slik man kan
      se det i dystre, romantiske malerier. Skjønt det rørte seg jo også, tenkte
      han (nå, etterpå), det vokste, bare så sakte at det var usynlig, omtrent som
      stjernene virker ubevegelige fordi de er så fjerne, mens de i virkeligheten
      raser gjennom rommet med enorm hastighet, en fartsgalskap som på til-
      strekkelig avstand blir ro og stillhet, og dessuten fortid. Stjernene lyser slik
      de en gang var, for årtier eller årtusener siden, lyset fra før vi ble født, fred
      være med det. Eller endog lyset fra en utbrent, ikke-eksisterende stjerne,
      en mørk høstnatt, i et teleskop, et flyvende fossil av lys, til forveksling lik,
      et lik til forveksling, alle de andre stjernene som virkelig brenner der ute et
      sted, over oss eller under oss. Det som ikke finnes, lyser. Brevene man av
      og til leser om i avisene, forlagt, glemt, forsinket med tredve eller førti år,
      til slutt videresendt allikevel, mottatt av den nå rynkete og grånende eller
      skallede adressaten; og det forekommer at avsenderen forlengst er død og
      begravet, mens brevet fortsetter å bli sendt (i prinsippet), brevet fra ham
      (den nå avdøde), adressen han skrev, frimerket han slikket på, den bitre
      smaken av frimerkelimet som gradvis forsvant fra munnhulen, den dagen,
      den datoen (et poststempel), for tredve eller førti år siden. Og brevet fort-
      
      GRAVGAVER | 59
    Page 60: |
      setter å fortelle, som om ingenting var, om et besøk av en slektning, en ny
      jobb, en ferietur til kysten, vanntemperaturen, været, slik det var for tredve
      eller førti år siden, en annen tids badedrakter, av ull, de tørket sent. I det
      smertefrie. For tredve eller førti år siden er alt smertefritt (slik de gamle
      gjenstandene på en folkloristisk utstilling er befridd fra sin sammenheng
      av daglig plage: blikktallerkene det aldri var nok mat på, tollekniven det
      ble truet med, sengen som var for hard; disse tingene er nå blitt vakre og
      eksotiske). Det er vaktene som lider, tenkte han (nå, etterpå). Apropos, han
      husket ganske tydelig hvordan han, da han vel hadde installert seg, fisket
      frem (fra innerlommen i jakken, som lå på gresset), ikke en kvart, men en
      halv bitter, (alt påbegynt, og derfor skalv han nesten ikke da han) skrudde
      av korken og tok en ekstravagant slurk, i pur glede over sin for øyeblikket
      (som han trodde) heldige stilling; hadde han ikke tilogmed ledd (og hos-
      tet) slik at spriten var begynt å svirre rundt i flasken? Det hendte jo fra tid
      til annen. Ah, det brune brennevinet som sildret ned i ham og steg som
      en lysning rundt hjertet, liksom det var konsentrert godhet han drakk, en
      klar og lattermild hjelpsomhet, en snill sykepleierånd på flaske. Hvis, tenkte
      han (nå, etterpå) naturen ikke hadde vært så kynisk innrettet på årvåken
      overlevelse, avlingens og etingens gledesløse pumpeverk, så ville alle vært
      født fulle, forblitt det livet ut, gratis, fritt for abstinensplager; ville giftet
      seg i fylla, jobbet i fylla, blitt syke og gamle og død i fylla, i sløvhetens
      barmhjertighets navn, forskånet for å skjønne ordentlig hva de hadde vært
      med på, med et lykkelig tømseflir om munnen, som siklende babyer mot
      en festlig rangle på størrelse med kloden; og edrueligheten ville først inntre
      ved døden, idet behovet for lindring likevel sank til null, slik gravsteinen
      hverken var edru eller full; den dødes og gravsteinens opplevelse av verden
      alltid utbyttbare, en beroligende tanke. Han tenkte alltid godt i beruset til-
      stand. Edru var han for redd til å se klart. Og i den tunge augustsolen var
      støvlene blitt for varme, de brune gummistøvlene nesten uten resterende
      sålemønster, de ga et tilnærmet glatt avtrykk, som om en gradvis overgang
      mellom avtrykket av den slitte gummiflaten og avtrykket av selve fotsålen
      var underveis, liksom ingen vesentlig forskjell på dem, så gummistøvlene
      kunne råtne på bena, og bena i sin tur råtne, for å erstattes av et nytt par
      ben i flunkende nye gummistøvler, en annens ben, en annens støvler; men
      det ville vært en overdimensjonert anstrengelse å ta dem av, så han hadde
      resignert på forhånd, forsøkt å tenke på hodet, som sto, ikke sant, langt over
      
      60
    Page 61: |
      føttene i kroppens hierarki, hodet nesten alltid nærmest himmelen. Eller
      den kjære tanken om at himmelen var i hodet, og helvete utenfor (en grov
      forenkling, selvsagt; like gjerne omvendt), slik at å komme til himmelen
      var å komme til et bilde, et sted, et elektronmikroskopisk punkt, i ens egen
      hjerne, absorberes av det; men hjernen forsvant også, og punktet med den
      (punktum), hvor var himmelen da? I en annens hode? En etterkommers
      hode? En prinsipielt endeløs rekke av hoder, av himmeriker?
      
      Noen av krukkene fra denne tiden er riktignok glatte, uten dekor, men de
      fleste har en form for mønster som ble trykket inn i den ennå våte leiren. De
      brukte blant annet snorer tvunnet på forskjellige måter, tynne fugleknok-
      ler, kanten av gjellelokk, hjertemuslinger, eller et redskap kalt tannstokk, et
      beinstykke med en takkete rand i den ene enden. Krukkene ble ofte brukt
      som gravgaver, satt inn i dyssene eller jettestuene før disse ble lukket med
      en stor stein foran inngangen. Man kan se hvordan forskjellige stilarter
      avløser hverandre opp gjennom tidene. Fra 3400 til 2800 f.Kr. sonderer man
      mellom syv forskjellige faser. De tidligste leirkarene har enkle avtrykk av
      negler.
      
      En gang, berg- og dalbanen, hun hadde vært så redd at han hadde fått
      røde merker etter neglene hennes på håndleddet. Han hadde vært så redd
      at han ikke merket det før etterpå. Siden hadde de kjørt spøkelsestog.
      
      «En tommelfingernegl vokser ca. 1/10 mm per døgn, og henimot 4 cm i
      løpet av et år. Den vokser mer om sommeren enn om vinteren. Utviklings-
      historisk er negler beslektet med klør. (Sml. hov, klo, klov.)»*
      
      Ofte finner man leirkarene knust, i mengder av bruddstykker, som arkeo-
      logen forsøker å lime sammen. Ikke sjelden viser det seg at det stadig mang-
      ler store stykker, som må stå åpne i den rekonstruerte krukken. Det hender
      også at skårene fra flere forskjellige gjenstander graves ut i sammenblan-
      det tilstand, som om noen hadde helt brikkene fra mange puslespill over i
      hverandre. I likhet med krukker og vaser blir også kranier ofte funnet i mer
      eller mindre diffundert tilstand, somme tider blandet med rester av andre
      
      ––––––
      * Fra Store Norske Leksikon, art. 'negl'.
      
      GRAVGAVER | 61
    Page 62: |
      kranier eller skjelettdeler, eller endog knokler av dyr, slik at grensen mel-
      lom individene, eller mellom mennesker og dyr, forekommer utvisket, selv
      om den ble skarpt opprettholdt mens de var levende organismer, omtrent
      som om det skulle finnes et underjordisk lager av udifferensierte knokler
      som individene (dyr og mennesker) ble satt sammen av, for siden å legges
      tilbake i lagerets mørke og uryddige binger, nærmest slik man legger av
      de løse blytypene i en gammeldags grafisk sats når teksten er trykt, men
      i tilfeldig orden. Det forekommer uhyre sjelden at man finner komplette
      fossile skjeletter av mennesker, selv fra øvre paleolitikum, og funnene blir
      mer mangelfulle jo lenger man graver seg tilbake i tiden, slik individets
      erindringer blir færre jo lenger tilbake det forsøker å huske.
      
      En lærebok i semantikk forteller at det moderne franske ordet for 'hode'
      kommer fra det latinske *testa*, som betyr 'leirkrukke', og at ordet opprin-
      nelig var et uttrykk for folkelig humor og ironi, men at parodien etterhvert
      fortrengte det seriøse ordet fullstendig, slik at denne nye betegnelsen i sin
      tur fikk en helt nøytral klang.
      
      *Cranium* betegner et funn av det fullstendige kraniet, *calvarium* er en
      skalle hvor underkjeven mangler, *calva* en hjerneskalie uten ansiktet, og
      *calva* står for det minimale funn, kraniekalotten. Betegnelsene er hentet fra
      det døde språket latin.
      
      I dette museet kan man se en neolittisk *calva* som er tydelig slitt langs
      de uregelmessige kantene, og sannsynligvis har vært brukt som en slags
      skål, for eksempel til å drikke vann av, som en øse. Først var denne skal-
      len altså fylt med hjernemasse, så med vann, så med jord, og så med luft,
      som om disse suksessive formene for materie var likestilte, like velkomne,
      like gyldige. Inntil et visst tidspunkt var det noen som tenkte under denne
      kraniekalotten, et menneske, en som kunne si sitt eget navn, men som nå
      må nevnes utenfra, redusert til gjenstand.
      
      På overflaten av alle skaller finnes de takkete sømmene, *suturene*, som
      om kraniet også fra først av var en samling skår, en knust krukke føyd
      sammen for å fylles med et jeg, og siden tømmes for det igjen; kraniet som
      en relativt uforanderlig form til å fylle med ulike personligheter fra ulike
      
      62
    Page 63: |
      tider. Hos fosteret kalles disse fugene fontaneller; de er ennå åpne, og skal
      sikre at fosterets hode ikke skades eller blir sittende fast på veien gjennom
      fødselskanalen. Siden lukker de seg.
      
      Ytterst i synsfeltet oppdaget han så noen farveflekker, et blad, kanskje
      endog et pornoblad (hadde han tenkt, i et blaff av nesten ungdommelig
      illusjonsevne og livsdugelighet), innenfor hans teoretiske aksjonsradius,
      han som alltid ble kastet ut av pornosjappene når han forsøkte å varme
      seg der om vinteren, i motsetning til det kommunale biblioteket, hvor han
      av og til (i forholdsvis edrue stunder) fikk bli; han hadde fått lest ut Lord
      Jim og Ungdom på den måten. Å reise seg opp og gå de fem–seks metrene
      ville vært et vanvittig sløseri med krefter og giktsmerter, altså hadde han
      krabbet på alle fire (sakte, møysommelig) bort til trykksaken, som viste
      seg å være, selvfølgelig, et vanlig ukeblad, henslengt der av en ukjent leser,
      som neppe ville komme tilbake og fortsette lesningen, for bladet bar tyde-
      lig preg av å ha ligget lenge under åpen himmel: vablete, fortrukket,
      svullent, og i kantene og på undersiden allerede med den samme melne
      konsistensen som overmodne sommerrepler, bare mer vassent og fibrøst,
      lett å smuldre til trevler mellom fingrene, liksom tygd på, halvfordøyd,
      på vei til å oppløses i jorden; den underste siden ville dra med seg alle de
      andre, mer og mer mettet av fukt, mer og mer sørpete, mindre og mindre
      leselig, en progressivt utslettende bevegelse, en lydløs destruksjon som ikke
      bare brøt ned de kjemiske forbindelsene i papiret og trykksværten til enk-
      lere stoffer, men også lot hele den komplekse sammenhengen i det skrevne
      språket: bokstavene, skilletegnene, ordene, setningene, falle fra hverandre,
      berøves stadig flere kvadrat- (eller snarere kubikk-) centimeter med betyd-
      ningsdannende konstellasjoner, stadig mer sunket i jorden, av horoskoper,
      legespalter, føljetonger, kakeoppskrifter, nyheter om filmstjerner, hallo-
      damer, konger, dronninger, prinser, prinsesser, tegneserier, mirakelhelbre-
      delser, fortellinger fra virkeligheten, parapsykologi, kontaktannonser, og så
      videre, og utgivelsesdatoen, trykt på forsiden, så all betydning til slutt ville
      være rørt ut, en røre, lik enkelte alkoholikeres tale i siste stadium, bladet
      til slutt like formløst og meningsløst som et råttent blad fra for eksempel
      treet som hadde skygget for ansiktet hans, begge slags blad vendt tilbake til
      den samme uleseligheten, begge lik utallige andre blader, hver i sin genre,
      likevel unike, ikke gjentagbare, ugjenoppstandelig forsvunnet i den samme
      
      GRAVGAVER | 63
    Page 64: |
      mulden, nesten helt likestilte i sin forsvinning, bortsett fra at tre heftstifter
      av metall, fra uke­bladets rygg, ennå ville ligge og ruste noen år etter at den
      siste rest av papir var usynliggjort og naturalisert. Han hadde ofte grave­lyst.
      Jorden i slike gamle haver inneholdt alltid et og annet interessant inniblant
      gruskorn, avdøde hunders middagsrester og deres herrers rustne skjeer. Vi
      går, tenkte han (nå, etterpå), på en slags hukommelse som vi er likegyldige
      for. Jordens jegløse minne, under våre lidenskapelige, egosentriske minner.
      Saltkaret han hadde funnet, sannsynligvis av sølv, ikke rustent, bare sterkt
      oksydert, dekket av et hvitlig, pulveraktig stoff som delvis lot seg fjerne; det
      sto på fire kuler og hadde gitter med girlandre, inni var det forsynt med
      glass (til å ta ut, og vaske) av en form (oval) som passet nøyaktig i sølv­
      rammen, med en utrolig vakker blåfarve, koboltblått, et gledesglass, deilig
      å se på verden gjennom (etter at det var vasket). For hvis, slik så det ut,
      alt hadde hatt denne livsfjerne blåfarven, så ville det også vært smertefritt,
      gjennomlyst av en mild glemsel og uforanderlighet. Han hadde foretrukket
      dette glasset, så lenge han hadde det, fremfor traktater eller samlede verker
      som fortalte at alt, en dag, skulle bli sant, skjønt og godt; det sto alltid til
      disposisjon, og når han tok det vekk fra øyet, hadde verden samme farver
      som før. Men, i alle fall, han hadde bare hatt hendene å grave med, og så
      fanatisk var han ikke. Han hadde derfor ikke hatt noe annet å gjøre enn å
      krype tilbake til utgangspunktet ved den solbeskinte muren, hvor (det slo
      ham nå, etterpå) den svakt vaggende skyggen av lønnetreet, med vimrende
      lysflekker i, måtte ha flyttet seg litegrann mens han var borte, selv om han
      ikke kunne ha sett det med det blotte øye, hvis han altså i det hele tatt hadde
      tenkt på det da, og ikke bare nå. Bladet hadde han tross alt tatt med seg.
      Han hadde lest noe, noe som alt var glemt.
      
      Klokken var nesten ett. Det kunne være brevskriveren som hadde sett
      annonsen og ringte istedenfor å holde seg til annonsespalten.
      
      Det satt en kvinne inne i den halvmørke stuen, en kvinne som antagelig
      hadde vært vakker for tyve år siden, men som nå var sterkt falmet.
      
      Hvem var han? Hvordan hadde han falt uti? Hvorfor sto det en politibil på
      veien? Og hvem var den høye, blonde mannen som hjalp den unge piken av
      toget og bort til politibilen?
      
      64
    Page 65: |
      Hele ansiktet lignet skremmende på et dødningehode, og inntrykket ble for-
      sterket da hun smilte og blottet en rad med gule, lange og glisne tenner. Hun
      var kledd i en sort kjole under en sort kappe, og både kjolen og kappen var
      skitten og slitt. På bena hadde hun et par utgåtte tøfler.
      
      Plutselig befant de seg i tåke så tett som en mur. Mørket ble så ugjennom-
      trengelig at hun ikke kunne se hånd for seg. Den klamme, fuktige heten vek
      plassen for et rått, kjølig drag som fikk henne til å krype sammen for å holde
      varmen,
      
      men etterpå, ganske raskt, hadde han kjent solen trykke mot hendene
      som holdt bladet, allerede sliten, sliten av å holde det på strak arm, han
      hadde latt det falle, bare åpnet grepet og latt det løsne, liksom han var et
      tre om høsten, og bladet var et visent blad. Historier. Bare et vagt inn-
      trykk av forbirullende historier som manglet begynnelse og slutt, fløt over
      i hverandre, og bare hang sammen i usammenhengen. Simulatorer. Brok-
      ker av liv som ikke var levd. Bare én bokstav, bokstaven t, mellom det
      ulevde og det utlevde, som t for tid, eller for tretthet, eller for tull. Full. Ja,
      den følelsen av at solen varmet utenfra, spriten innenfra, som var det bare
      en tynn, gjennomsinnelig membran mellom de to formene for glød, et
      urørt tamburinskinn, nei, et papirark av dårlig kvalitet, fra et billig serie-
      hefte, kjærlighet eller kriminal, skittengult, kornete, fullt av tremasserester
      (fra hvilken skog?), hvor teksten på baksiden skinte igjennom, speilvendte
      skygger, skyggene av en annen historie, eldgammel, glemt, rå og likegyl-
      dig, eller av uleseligheten selv; han var gjennomlyst, skjelettløs, som veks-
      tene, i forfallet, på randen av total tomhjernethet, tom som et ord fra et
      glemt språk, en såpeboble svevende gjennom et soverom, såvidt rørt av
      den sovendes pust. Men det var på dette tidspunktet at øynene hans hadde
      dreid seg mot porten uten at han var tilstede i dem, som øynene til en
      dukke i en animasjonsfilm. Og langt borte i ham hadde det visst vært en
      slags vag forutanelse om det som (bare noen minutter senere) skulle skje;
      i en tanke lik en fjern fugl hengende over en enorm, hetedirrende flyplass,
      hadde han sett for seg noe (men ikke det som virkelig hendte): en gam-
      mel kvinne i hvit sommerkjole som kom styrtende, hinkende inn i haven,
      munnen som gapte, åpnet og lukket seg som en drosjepung, i en serie
      skrik (som for ham, den tunghørte, knapt ville bli til lyd), eller rop om
      
      GRAVGAVER | 65
    Page 66: |
      hjelp, eller forsøk på å si noe, mens den røde treporten bare sto åpen for
      ingen.
      
      Munner åpner seg. Noen replikker glemte han aldri, som denne: *Kamera-*
      *ten min stakk hagla inn i kjeften og trakk av.* Kanskje var han den eneste som
      husket de ordene. Resten av fortellingen var blitt kvalt bak den fornemme
      restaurantens store glassdører, han hadde bare sett et glimt av de burgun-
      derrøde teppene og marmordisken i garderoben. Kanskje husket noen til
      gjengjeld noe han hadde sagt, husket det istedenfor ham. Eller tvertimot,
      lyden var borte, han husket bare et ansikt, en klem, en hånd over kinnet,
      en kåpekrage han brettet opp mot snødrevet, ikke ordene. Aldri få vite hva
      som ble sagt. (Banaliteter?). Det snødde ord, han husket ikke hvert fnugg,
      bare at det snødde mening, meningsløst. Den snøende munnen hennes.
      
      Det var en liten svakhet han hadde på den tiden, mens han satt hjemme
      og ventet på at hun skulle komme fra forestillingen, men han likte det, å
      tenne bare et lite stearinlys før det tok til å skumre, for å se hvordan flam-
      men liksom tiltok i betydning ettersom dagslyset matnet og smuldret bort,
      og mørket vokste som negative snøfonner fra krokene, mens lyset samlet
      rommet mer og mer omkring seg, en snurpenot av mørke hvor stearin-
      lyset sto i åpningen og skinte. Det var bare å trykke inn tenneren. Før i
      tiden var det noe som ble kalt skumringstime, når man ventet med å tenne
      lampene til det nesten var blitt helt mørkt, for å spare på belysningen, og
      man satt der, mens det var for skumt til å lese, og snakket sakte sammen,
      eller snakket ikke, og det mest tiltalende er det siste (tenkte han), hvor en
      hel familie blir sittende i halvmørket uten å si noe, uten å gjøre noe, bare
      vente på at det svake skimmeret fra vinduene skal synke under minimum
      (gatebelysningen mangler ennå, der oppe i utkanten av byen), og de glem-
      mer å tenne lyset, eller har ikke krefter igjen (som om all interesse var truk-
      ket ut av kroppen sammen med dagslyset, en verk trukket inn i mørkets
      bandasje, lyset fra en bestemt dag i deres liv, en dato som sto trykt øverst
      på avissidene) til å tenne først én lampe, så en til, og kanskje en tredje, så
      rommet vokser for hver gang, de våkner igjen, med de samme ansiktene
      påstrøket det gule lyset, og de samme replikkene litt uvant i munnen, lik
      hele pepperkorn; nei, de blir bare sittende, uten å røre seg, innbakt i nattens
      esende brød. De blir et fotografi. Bruntonet, eldgammelt, underernært på
      
      66
    Page 67: |
      lys inntil utvisking av alle trekk, mennenes ansikter grodd igjen med skjegg
      av mørke, kvinnenes engstelige pupiller utvidet inntil de tar ansiktets plass.
      En hvitlig hånd strukket ut av mørkets altfor store erme, eierløs, kanskje,
      stiv som en kløpinne glemt i en skuff i et vraket møbel, allerede brukt til ved,
      oppbrent, noen ikke nærmere angitte sotpartikler på innsiden av en ovn.
      Den lilla og gule flammen pleide kruse seg og blafre som en vimpel når han
      sukket, eller gjespet, eller bare dro fingrene fort gjennom håret; den tiltrakk
      seg et hus, husket han, et gammelt trehus, muligens i empirestil eller lig-
      nende, fullt av tente lys, og speil, speillampetter med fasettslipt glass som
      kastet lyset tilbake, blakkerter stilt foran konsollspeil av en usynlig hånd,
      og stadig nye fløydører som gled opp mot nye værelser og saler, og det var
      mørkt ute, men hvis man prøvde å stirre ut gjennom vinduene fantes det
      ingenting å se, ikke engang mørket, bare ens eget autonome speilbilde, lik-
      som løsrevet fra enhver kjøttslighet, speilbilde uten opphavsmann; for selv
      om alle flammene fra tid til annen la seg på siden og skalv i trekken, så var
      det ingen der, huset var tomt, selv om det pustet som en anelse av at et eller
      annet sted vokste det hår, en hårmanke vokste gjennom årene og ble eldre
      og eldre, lengre og lengre, men ennå når den var blitt helt hvit sluttet det
      ikke å vokse, trinnvis nedover en trapp, kanskje, eller gjennom en tapetdør
      på gløtt. Selv var han der ikke. For det var ikke han som gikk gjennom huset,
      fra rom til rom, og fikk glansen fra stadig nye flammer avspeilt i miniatyr på
      hornhinnen; det var ingen. Ingen kom. Ingen gikk. Lysene brant. Speilene
      speilte. Det var synet av lysene som brant og speilene som speilte for seg
      selv alene, uten at noen så det. Det var huset. Gjesteløst feststemt, festløst
      ugjestmildt, et hus for den ingen som alle huser. Han pleide å holde lyset
      litt på skrå for ikke å svi fingeren i lighterflammen. På bordet lå det gjerne
      en sigarett som var glidd ut av pakken, ved hver ende noen tobakkssmu-
      ler løst utspredd, som korn fra en veltet krydderbøsse, de var planterester,
      døde planter i papir (liksom hver sigarett var et herbarium), bestemt til å
      fortæres av ild istedenfor mavesafter, slik høyet, det døde gresset, blir.
      
      Opp langs midten av låvebrua lå en rad klamper på tvers, det minnet om
      spilene i en marimba, for at hesten skulle få skikkelig feste når den slepte på
      tunge lass; hulslitte, oppflisede trestykker, noen hakket tvers over til slutt,
      av de slamrende, jernskodde hestehovene, slik at de to delene hang i hver
      sin spiker og pekte i samme retning: nedover, mot den skjellete gårdsveien
      
      GRAVGAVER | 67
    Page 68: |
      med de dype hjulsporene. Til sist blir det hjulspor selv i brolegning av
      stein. Ved et hjørne i Pompei kan man se hvordan kjerrehjulene har slipt
      svingespor i den lyse, glatte steinen, flere utenfor hverandre, så det ligner
      bløte krusninger på vannet, innerst i en bukt, som om et mytisk skip ség
      forbi langt ute, og havet ble til stein bak det. Et øredøvende drønn lød
      når hjulene på høyvognen endelig traff låvegulvet, men plutselig opphørte
      det. Vognen stanset. Det hadde vært helt stille, sent på sommerkvelden;
      de hadde gått inn dit sammen, sett skimmeret høyt oppe på gavlveggen,
      fra vinduet, grått og skittenblankt, ugjennomsiktig som pergament, uten
      bilde. De la seg i høyet, kjente hvordan det sank under dem som om de falt
      i en drøm, men stanset til slutt, raslet svakt, lik papirfrynfser, når de rørte
      på seg, hvirvlet opp støv som stakk mot huden og slimhinnene. De ventet
      på at de andre skulle komme og rope på dem (de pleide spille et spill med
      mange deltagere, et sosialt spill), men de var blitt liggende, inntil videre,
      pustet med forstørret åndedrett, rørte seg av og til, så høyet knitret, mens
      ingenting hendte, bare at lyset fra pergamentvinduet plutselig ble svakere
      (solen svartnet av en sky), og så sterkere igjen, et mørkt ekko fra ragnarokk
      i en annen verden. Under seg hørte de stundom gnyet av kyr på båsen, for
      det var fjøs der nede, og i fjøsgulvet fantes det små firkantede lokk til å løfte
      av med en krok på baksiden av en måke (redskapet, ikke fuglen), og disse
      hullene var åpninger til møkkakjelleren, som lå nederst, et slags bygningens
      ubevisste; og hvis man gikk på utsiden av låven, ved gavlveggen, under der
      hvor vinduet skinte mattere og mattere i kveldslyset, kunne man se hvor-
      dan lavaen av gjødsel presset på de rødmalte dørene innenfra, ség under
      dem og utover bakken foran. En slags stratigrafi: nederst møkka, derover
      kuene, øverst de selv, i hvite sommerklær.
      
      En regnværsdag i en by, hun husket ikke tittelen, eller kunstnerens navn,
      eller i hvilken sal det hang, et sted inne i en labyrint av steintrapper,
      marmorbalustrader og korridorer med brannslanger av rød gummi, bare
      en regnværsdag, sett skrått ovenfra i fugleperspektiv: kaier, broer, lektere,
      bygårder med mansardtak, flekkvise skikkelser under svarte paraplyer, våte
      gater hvor de ble gjenspeilt, nesten alt i nyanser av hvitt, grått og brunt,
      det var det hele. Et bilde uten noen innebygd gåte, som for eksempel Hol-
      bein den Yngres Ambassadørene, hvor det mellom de to ærgjerrige renes-
      sanseherrene, blant passere, astrolabier, skalmeier og globuser, skråner ut
      
      68
    Page 69: |
      en helt ubestemmelig vektløs ting foran føttene deres, en klippfiskaktig,
      strekkbenkbehandlet UFO i bildet; men når man kjenner hemmelighe-
      ten, og vet at man skal se på den svevende klumpen helt nede fra venstre
      hjørne, så har den plutselig trukket seg enormt sammen, som en langkik-
      kert, og forvandler seg til et anatomisk korrekt kranium, bare malt i et
      helt vanvittig perspektiv. Men regnværsbildet var ikke sånn, det viste alt,
      uten noen hemmelig penselskrift, og likevel, bildet var svimlende myste-
      riøst for henne. Det var ikke bare bildet av en gråværsdag i en by hvor
      hun aldri hadde vært, det trakk til seg alle regnværsdager hun selv hadde
      opplevd, en svamp med tilbakevirkende kraft, eller minnet om alle regn-
      værsdagene, og ikke bare minnene, men også de dagene som forlengst var
      glemt, som bare hadde lagt et vagt bilde av regnvær oppå dem hun hadde
      fra før, knapt til å skille fra det forrige, som et nesten uhørlig sus ved inn
      i et annet nesten uhørlig sus, og likevel litt forskjellig, slik at bildet husket
      noe hun hadde glemt, liksom det gjennom lerretet ulmet et helt album av
      ufremkalte bilder fra hennes eget liv, eller tilogmed fra andres helt ukjente
      liv, en slags yrkende anonymitet som skyndte seg gjennom henne med lyd-
      løse skritt, et stumt masseopptrinn. Det var der alt sammen: den hule plas-
      kingen fra avløpskummen, den gangen hun mistet sølvarmbåndet, synet
      av frontruten hvor vinduspusserne feide vannet, da de var på vei til hytta
      (og kanskje også riksveien og grusveiene og grantrærne på den andre siden
      av glasset, men nesten utvisket), følelsen av klissvått hår som klinte seg
      langs kinnene og kilte på brystet, det mugne portrommet den natten de
      søkte ly der, og hun snek hånden inn på den bare magen hans, en kald,
      regnvåt hånd, og han hylte; eller dét å komme ut fra en tørr, kroppsvarm
      kino til mørke og regn, før filmens bedøvelse var gått ut, øynene radiostyrt
      av en uvirkelighet som var virkeligheten, den dempede praten, i grupper,
      de tekniske klikkene av paraplyer som ble slått opp, lightere som ble tent,
      de oransje sigarettglørne der de beskrev buer til og fra munnen; eller den
      gangen hun hadde sittet alene på bussen mot byen, den sto på rødt lys,
      og denne fyren hun hadde kjent for mange år siden, som dukket opp fra
      ingenting og knakket på bussvinduet, hvor regndråper hang og disset i
      vibrasjonene fra motoren (hva om hun hadde gått av på første holdeplass
      og kastet seg rundt halsen på ham? hvorfor gjorde hun aldri sånne ting?
      hvorfor gjorde nesten ingen sånne ting, eller bare de som går for å være
      sprø, hysteriske, eksalterte, teatralske?), hvordan hun vinket før de kjørte
      
      GRAVGAVER | 69
    Page 70: |
      videre, hun hadde ikke sett ham igjen, lenge siden; og det var en masse
      gater, bygatenes lys, gjenspeilt i det (liksom beltedyraktig) kravlende van-
      net på asfalten, ikke bare om natten, men om dagen også, i det melodra-
      matiske lysmørket som massive uværsskyer av og til senker over byen, alle
      slags lys som ble forvrengt, enda vakrere, i det strømmende vannet: hvite,
      sykehusaktige neonrør fra kontorer, lysreklamer som spilte seg ut og foldet
      seg sammen som kunstige påfuglhaler, blandet sin rytme med trafikk-
      lysenes, utrykningsbilenes blålys som spratt over fortau med et svakt skimt
      av utstillingsdukkenes mumifiserte latter, og klærne deres, i årets mote-
      farver (men hvilket års?), den rundaktige flekken av lys fra tårnets opp-
      lyste urskive på torvet, uten tidspunkt, uleselig, gjenspeilt på nøyaktig det
      samme stedet utallige regnværsdager gjennom byens historie, speilvendte
      firmanavn, blomsterhandlernes lykter i de duggete vognene, og, hun kom
      på det nå, i et bakerivindu, en gul glorie, på et slags platå, rundt et stykke
      grønn marsipankake (sikket en attrapp), som en glorie, en kake med glo-
      rie, med sitt våte ekko i fortauet, hun hadde lagt en engleglorie rundt foten,
      stått litt med den på før hun lot den ligge igjen; til og med juledekorasjo-
      nene, en flamboyant kjøpegotikk av stalaktitter reflektert i gaten, mellom
      bilene, når det var desemberregn, eller sludd. Eller bare en enslig gatelykt,
      det hvitlilla skjæret i den regnsvarte asfalten til en villavei som ligger tom.
      Regnets fenomenologi, et mulig verk i talløse bind, men hun hadde det alt
      sammen i minnet, alle regnværsdagene innskrevet, regnets skrivemaskiner;
      noen av bildene sov, noen våket, alle var tilstede. Alle var borte. Utlevde.
      Meitemarkene var der også, de som tyter opp i regnvær, blir bleke og syke,
      dør og tørker inn til slutt, så stive at de kan brekkes som isete skoslisser,
      i solskinnet, på den tørre bakken, dagen etter regnet. Alt dette, sammen
      med alt hun ikke husket, var i bildet, det var mettet med regnværsdager,
      som om et grønt moseteppe hadde tatt opp i seg alle fottrinnene over det,
      eller en gammel mikrofon hadde bevart alle stemmer som hadde talt, ropt
      (ett-to, ett-to), sunget, hulket og hvisket i den; og likevel var ingenting
      av det der (i maleriet), ingen av hennes erindringer om regn. Bildet var
      tomt. Hun hadde aldri gått i de gatene, langs de kaiene, i regnet, og hørt
      lekterne ule. Det var som om bildet kunne reduseres til bildet av en mur-
      vegg, en flate med regn foran, uten vinduer, uten plakater, uten dekora-
      sjoner, bare noen brennleser eller hundekjeks som vokste vilt inntil; eller
      tilogmed en bit av en murvegg, et flak av puss, blant ugresset, tomt, uopp-
    Page 71: |
      levd, alle mulige opplevelser gjemt i en bit murpuss som ble våt av reg-
      net.
      
      Kleimakos har laget meg, og jeg er hans.
      
      Jeg er en krukke. Men jeg kunne også vært en votivgave, en statue eller en
      gravstein. Jeg er en vase fra arkaisk tid. Utenpå kan du, hvem du enn er, se
      bildet av et forlis, det sunkne skipet, og mannskapet som svever sakte om-
      kring blant mange slags fisker, sjømenn med kjønn som peker ut fra krop-
      pen og duver slapt i strømmen som sjøpølser. Men du kunne like gjerne
      sett blindingen av Polyfemos, og Gorgonene, eller Herakles som kveler den
      nemeiske Løve. Mitt indre er glatt, mørkt og billedløst som himmelen i
      Hades, som en livmor. Jeg er til å fylle med vin eller olivenolje eller vann, og
      så tømmes, og så fylles. Tømmes og fylles, omigjen og omigjen, jeg. Nes-
      ten lik en fontene som hele tiden både tømmes og fylles, slik at den alltid
      er både tømt og breddfull. Eller jeg er vannet som fyller krukken, vannet
      som kan anta en hvilkensomhelst form, også krukkeform, denne krukken\s
      for en stund, slik regnet, hvis det faller lenge og sterkt nok, kan fylle åpne
      kar og beholdere av alle slags former like lett: en tiggerskål, et drikkebeger,
      klovavtrykket etter ei ku, en snudd hjerneskalle. Og jeg er vannet som ren-
      ner. Og tømmes ut. Eller jeg er krukken. Denne krukken. Inntil noen mister
      eller velter den en dag, og jeg blir skjervet av meg selv. Kleimak. aget me.
      og ha. jeg. Til slutt, på et skår, dette ene ordet: jeg, som ikke lenger nevner
      noen bestemt, ikke engang en krukke, ikke engang et skår. Bare ordet er
      igjen, det kan fylles med hva som helst, hvem som helst, tømmes og fylles,
      som en krukke. Jeg er en krukke. Jeg. Han, hun, den, det. Utbyttbare. Jeg.
      
      Og på asfalten utenfor, en diger blomsterpotte av eternitt, eller var det
      betong, av den sorten som er et borettslags bastante felleseiendom, med
      noen blå blomster i. Han hadde aldri vært der før. Etter å ha låst opp ytter-
      døren med en yale-nøkkel kom de inn i et slags vindfang eller entré, eller
      venteværelse, for i det trange, trepanelte kvadratet sto en stålrørsstol med
      rødt skai-trekk, som om det bak døren til høyre befant seg noen man skulle
      vente på, en tannlege eller advokat, eller i det minste en arbeidsformann
      eller lagersjef. Ellers tomt, bortsett fra en dørmatte av grå gummi. De hadde
      tatt med seg vinterklær, husket han, som de nå tok på seg, hun en dynejakke
      
      GRAVGAVER | 71
    Page 72: |
      og han en dyffelcoat, oppå sommerklærne, kostymer for statister, til å bære
      bare noen minutter i en kort scene. Døren til høyre hadde ingen lås, bare
      et håndtak av grått støpejern, langt som en underarm, med en kule ytterst;
      hun hadde dratt det ned med et rykk, og med det samme ble en rød lyspære
      tent over døren, en varsellampe som viste at de var der inne, at de ikke ble
      glemt. Bak døren enda en dør, helt lik den første, med samme slags håndtak,
      og først da hun vred på dét også, var de inne i selve fryserommet; men hun
      måtte nå (det sto imperativt på en plakat der inne) lukke både den første
      og den andre døren igjen bak dem, for at ikke kulden skulle lekke ut, som
      om de hadde passert gjennom en luftsluse inn til et trykkammer, et slikt
      dykkere bruker, hvor de må oppholde seg i dagevis for ikke å bli sprengt
      innenfra, mens de spiller kort, leser og sover. Det var en ubehagelig følelse.
      Kulden presset rundt dem som en nesten taktil masse, liksom de på mira-
      kuløst vis kunne røre seg helt innesluttet i iskaldt glass, eller i en smerte,
      en objektivt smerte, klar, krystallinsk og skjærende, tyve kuldegrader, en
      midtvinternatt stengt inne bak en dobbel dør, med en sommerdag på den
      andre siden. Det gjaldt å handle raskt. De sto i en vindusløs krypt, og alle
      veggene var fylt, fra gulv til tak (de hadde en gardintrapp til disposisjon)
      av en rekke små båser, eller skap, lik bankbokser, eller kanskje helst bur,
      for alle hadde en dør med hønsenetting foran (stengt med små hengelåser,
      for også der inne i den kunstige kulden var kriminalitet mulig), slik at det
      minte, ikke om en hønsegård, men om et dueslag, og de embalierte mat-
      varene bak nettingen om hvite, ubevegelige duer, utstoppede, døde, ja, et
      columbarium, en av disse underjordiske hulene med opptil hundrevis av
      små rundbuede nisjer (lik amerikanske postkasser) fra gulv til tak, og i hver
      nisje plass til en eller to (til nød tre) urner med like mange avdødes aske,
      som regel asken av fattige, slaver, eller frigitte, sies det, de fleste fra den
      første keisertid, fra Augustus til Claudius, det vil si fra 31 f.Kr. til 51 e.Kr.:
      noen av columbariene ble anlagt av visse foreninger eller begravelsesselska-
      per, som mot en fast innbetaling sikret sine medlemmer en nisje å tilbringe
      sine posthume dager i, kanskje med en marmorplakett under åpningen,
      med ens eget navn på, som et dørskilt utenfor en fraflyttet leilighet, et par
      årstall, en inskripsjon av rosende karakter, et sitat fra en dikter, kanskje,
      og endog en byste (for de mer velhavende), en hvit marmorbyste foran,
      og asken bak, i mørket, som et hukommelsestap. Mange av matvarene bak
      nettingen var også duehvite, dels av rim, dels fordi de var innsvøpt i hvite
      
      72
    Page 73: |
      kleder, rimhvite bylter med mat, eller lukket inne i tømte melkekartonger,
      eller omviklet tinnfolie hvorfra av og til et par knokler pekte ut, kadave-
      riske hønsebein. De var i matens museum, huset for de rørte tyttebærene,
      multene, ribbene, kalkunene, røkelaksen, svinekotelettene, den umiskjen-
      nelige profilen av fenalår, aspargesen, reinsdyrstekene, elgbiffene, mørbra-
      den, okseleveren, rypene (hele, med fjær, trompe-l'œil, statuert av kulden,
      med steinharde åpne øyne), pinnsvinene, musene, rottene og gresshoppe-
      svermene, la han til (nå, etterpå); men alt sammen inkognito, formummet
      i melkekartongene og tinnfoliene og gråpapiret og de hvite posene, slik at
      det i hvert bur, eller hver boks, lå et slags bandasjert stilleben, like fjernt
      fra et festlig oppduket bord som en dødsmaske fra en komikers grimaser-
      ende ansikt, på samme tid saklig og mysteriøst, med hele emballeringens
      mysterium, som visse kunstnere har oppdaget (tenkte han nå, etterpå),
      når de innskrenker sin virksomhet til å pakke inn dagligdagse gjenstan-
      der omhyggelig, stramt, med papir og hyssing, for eksempel en telefon,
      en støvsuger eller en lekehest på hjul, slik at tingene blir ugjenkjennelige
      og tiltrekkende spøkelsesaktige, bare fordi man ikke kan se dem ordentlig,
      som om det var nok at noe, hva som helst, ble skjult for at det skulle bli
      interessant. Grøssende av frost hadde hun funnet det riktige buret og åpnet
      hengelåsen, hun lette blant pakkene med skrukkete frysefolie rundt, mens
      hun leste, for under hyssingen hadde de merkelapper som fortalte hva de
      inneholdt, omtrent som bøker, faglitteratur, hogd inn i steiner, eller tryk-
      ket inn i leirtavler, for pakken var selvfølgelig steinhard, og man snakker
      forresten om å sluke bøker; rimet hadde drysset av den skinnende folien
      i berøring med de hvite hendene hennes, og av burdøren da hun smekket
      den igjen, fort, med et lite smell, og sa Gudskjelov; og han begynte (nå,
      etterpå) å tenke på vinter, snøfall, ikke i virkeligheten, men på fjernsynet,
      snøen som falt i et eller annet naturprogram fra Alaska (han hadde sett
      mye mer natur i fjernsynet enn i virkeligheten; han hadde sett et apokalyp-
      tisk mylder av dyr løpe, hoppe, svømme, klatre, flakse, vralte, og slepe seg
      over skjermen: gnuer, dolkhaler, kjempevaraner, skjeggaper, rokker (med
      vakre peristaltiske bevegelser), quica-pungrotter, tapirer, veseler, beitedyr,
      tundra-loer, ozeloter, paraplyfugler og kloakkdyr, for eksempel, for ikke å
      nevne alle insektene, eller mikrobenes tallrike fauna, som klokkedyr, tøf-
      feldyr, flimmerdyr og trompetdyr; samtlige vesener han aldri hadde sett (i
      virkeligheten), ikke så, og som han, etter all sannsynlighet, kom til å dø uten
      
      GRAVGAVER | 73
    Page 74: |
      å ha sett, ikke ett eneste ett, unntatt på fjernsynet, som mønstre av farvede
      elektroniske punkter på en fjernsynsskjerm, som like gjerne kan konstellere
      seg til noe annet, til en kvinne i sølvminiskjørt omgitt av røyk fra tørris,
      eller det glitrende vannet i en fontene (kulturprogram), som sildrer videre
      i stillheten etter at tv-teamet er borte igjen, liksom de aldri hadde vært der,
      mens videofilmen, til gjengjeld, kan bevares og avspilles, teoretisk sett, om
      hundre eller tusen år, når vannstrålen er sunket for godt, og selve fontenen
      er en samling skår, halvt skjult av gresset; eller skjermen kan vise ingenting,
      et hvitlig flimmer, ledsaget av sus, etter at sendingen er slutt); men snøfal-
      let, altså, over den karrige skogen på grensen til tundraen; alt i september
      begynte vinteren, fortalte kommentatoren, etter en manisk sommer på et
      par uker, hvor alle dyrene skyndte seg å spy ut avkom og gjøre dem sterke
      nok til å tåle polarvinteren, eller til å flykte fra den, eller de bare kreperte og
      etterlot en arv av egg, neste sommers stikkende svermer av mygg. Han hus-
      ket bildet av noen elger som sto der, med hodet senket, øynene halvt igjen-
      lukket, ryggen mot de isende vindkastene fulle av skarp snø, bare sto der
      og overlevde, inntil videre, også de elgoksene som var sterkt avkreftet etter
      parringen og sannsynligvis ville fryse ihjel av mangel på fett, på opplagsnæ-
      ring, selv om, eller snarere fordi de, uten å vite det, hadde testamentert et
      elgfoster til ettertiden, de bare sto der i snøen og ventet; det virket som de
      kunne bli frosset stive der de var, og bli stående som utstoppet, eller som en
      banal skulpturgruppe, til glede for ingen, mens snøen langsomt ville dekke
      dem til, en omvendt avdukning, slik det hendte med noen svenske soldater
      på 1700-tallet, i Russland, en uvanlig hard vinter, så kaldt at dragonene frøs
      stive i salen, hesten likeså under dem (ifølge øyenvitner), og de ble stående
      der, hest og mann ihjelfrosset, som groteske, hyperrealisriske rytterstatuer
      i isødet, med de dypfryste hendene krummet rundt tømmene i et tak de
      ikke ville slippe, remmene måtte skjæres over etterpå. Og mens han hadde
      stirret på disse elgene som stod der i snøen, i Alaskas dryssende og hvirv-
      lende snø, inne i fjernsynet, hadde han plutselig fått en uhyggelig følelse av
      hvor vanvittig det egentlig var, med disse dyrene som bare lot seg leve, mot
      yttergrensen av det levelige (det finnes også mikroorganismer som holder
      til i kokende vann, ved undersjøiske vulkaner), for å overleve, forplante
      seg og dø, ingen kommentar, gledesløst, helautomatisk; han husket den
      grå, drenerende følelsen av skrekk over det, foran skjermen, dyrenes saklige
      underdanighet overfor den upartiske stemmen, så skarp, så høyt oppe, at
      
      74
    Page 75: |
      den lå over, eller så dyp at den lå under det hørbare frekvensområdet, og
      likevel ble hørt og lystret, hørsammad, denne kromosomkaudervelske røs-
      ten som leste opp fra et helt hvitt ark, en historie uten begynnelse og slutt,
      uten moral, full av skogstillhet og fysisk smerte; de var fullkomment lydige
      mot den, denne hvite stemmen som leste mangelen på tekst, som om den
      resiterte selve snøen, uhørlig, mens knakk fra kløver mot den hardfrosne
      jorden hang i luften som lyden av hårete blindestokker. Eller var det bare,
      tenkte han (nå, etterpå), han som så det meningsløse inn i bildet, fordi
      han selv var proppfull av mening? Fordi han aldri skulle få slippe inn i en
      elgs meningsløse og nøytrale liv, bo bak de blanke, tomme øynene, inne i
      skallen som geviret vokste opp av? Lik en frelse han for alltid ville være ute-
      stengt fra, den dyriske lydighetens undringsIøse ro? Han visste ikke. Han
      ble kvalm av å tenke på det.
      
      Knokler. Siden hun var blitt svaksynt, hadde hun fått for vane, arkeolo-
      gen arkeologisert, én gang i året omtrent, å palpere hodet hans, nitid, for
      å registrere eventuelle forandringer, eller bare forfallets langsomme, men
      seierssikre gang, med sine lesende fingertupper, som om han var en åpen
      bok, uten omslag (og uten hår), eller heller en steintavle, og det hun forsøkte
      å lese var ikke så mye den eventuelt bevarte innskriften som selve forvit-
      ringsprosessen, men den var såvidt langsom, også i organisk forkledning, at
      hun som regel skuffet måtte erkjenne at rynkene i pannen (og andre steder)
      ikke var merkbart dypere, at kinnene var omtrent like konkave, at huden
      strammet like hardt over skallebuen som den dinglet slapt, ropt hjem av
      tyngdekraften, i sekkene under øynene og portièren under haken. Denne
      følelsen av å ha en slags beholder eller kalebass mellom fingrene, en, som
      hun hadde trodd i sin ungdom, når hun holdt hodet hans i hendene, Sarep-
      tas krukke, hvorfra de mest underfulle ting ville strømme, i bølge på bølged
      mot hennes strand, ut gjennom munnen, i form av idéer, tanker, obser-
      vasjoner, ut gjennom øynene i form av ømhet og stumme, sterke følelser
      (ennå kunne hun såvidt kjenne et nedslitt minne om hvordan de hadde
      sett seg inn i hverandre til det svimlet for dem, på randen av tårer, som på
      en motorsykkel i høy fart). Ja, hun hadde hatt følelsen av å holde, som det
      heter, en verden, i hendene (en globus?), lukket og samtidig lekkende, lok-
      kende, og at hun på sett og vis eide den, som et bryst hun kunne die når som
      helst, like lett som hun diet sæden hans med kjønnsleppene, som om de to
      
      GRAVGAVER | 75
    Page 76: |
      miraklene, det kjønnslige og det sjelelige, fløt sammen og lyste som én stor
      speilflate hvor alt kunne bli synlig, lydløst, et pustet bilde, uten å nevnes;
      mens hun nå visste at hun holdt Pandoras eske, hvor håpet ganske riktig
      var blitt igjen på bunnen, under støvet, skitten og spindelveven, umulig å
      få det ut, som når man trykker korken ned i en vinflaske, den må i tilfelle
      knuses. For han ville aldri slutte å håpe at han vant i pengelotteriet, at det
      skulle dukke opp en yngre og penere hjemmesykepleierske, at han ville bli
      frisk nok til å reise til Italia igjen (uten henne, selvsagt), at han, ved et slags
      ateistisk under (for ennå ville han ikke tro, og kom sannsynligvis til å gå
      fortapt, men slikt var jo vanskelig å si direkte) skulle få hørselen igjen, slik at
      han atter en gang fikk høre de raspende platene som lå i en margarinkasse på
      loftet (for eksempel eldgamle innspillinger med Toscanini og Furtwängler),
      i mørket, blant andre relikter. Hun husket at sommerlyset måtte ha vært
      skarpt den dagen det skjedde (hvor mange dager siden, eller timer, hvor
      mange dager, eller timer, igjen?), hun hadde skimtet skillet mellom dét og
      skyggen de satt i. Hun hadde også kjent luktene av mange slags blomster,
      noen søtaktige og tunge, andre lettere, og noe kjemisk fabrikkaktig (som
      vanligvis ikke var der). Hun hadde spurt hva han så (som vanlig), og han
      hadde snakket om fuglebadet, at det var tomt, at de hadde skremt opp noen
      kråker som plasket i det, da de åpnet døren, og hun spurte om det ikke var
      spurver der, men han insisterte på kråkene (som jagde bort spurvene), og
      så hadde hun ikke orket å rope mer.
      
      Han kjente en brå lengsel etter å reduseres til det stivfrosne kjøttstyk-
      ket under tinnfolien, det hun den gangen hadde puttet i en gammel, slitt
      handleveske av imitert skinn, med ødelagt glidelås. Der skulle han ligget,
      uvitende om det han nå tenkte. Paradisisk. Være et stykke frossent kjøtt i
      en gammel handleveske. Ikke handle. Sibirsk ro. I Sibir var de blitt funnet,
      de nesten fullkomment bevarte mammutene fra kvartær, endog deres røde
      blodlegemer (synlige i mikroskop), disse for ti tusen år siden utdødde polar-
      elefantene, frosset inne i enorme isblokker, slik insekter kan bli forseglet i
      rav; de ble også jaget av mennesker utstyrt bare med spyd, de gravde dype
      fallgruver som de massive dyrene ikke kom opp av, det var funnet digre
      hauger av mammutknokler etter jegerne, slikket rene, så å si; men de som
      levde på istidens nakne, treløse tundra, de brukte knoklene også, la dem
      som tyngde på flikene av teltduken, og brukte dem som avstivere; de bodde
      
      76
    Page 77: |
      i telt av pels med teltstenger av knokler, i en slags vikarierende kropp (stjålet
      fra det dyreriket de selv en gang sprang ut av), skinn og bein, utenpå deres
      egen. De brukte tilogmed knokler til brensel, sparsomt, et gjerrig lite bål,
      såvidt de ikke frøs ihjel, omtrent som tanken på døden, tenkte han (nå,
      etterpå), kan være en trøst i fortvilelsen, akkurat nok til at man overlever,
      men ikke nok til å bli gjennomvarm. Som elgene i nåtidens Alaska måtte
      mammutene fra paleolittisk tid ha stått der, med ryggen til den glaserende
      vinden, øynene halvt igjenlukket og hodet senket, for ti eller tyve tusen år
      siden, sett av ingen, som bildet på en fjernsynsskjerm i et tomt rom, mens
      snøen pelset i hvirvler over dem, før de døde ut for godt, liksom elgen en
      dag, om så og så mange år, ville være et utdødd dyr, en samling fossile res-
      ter (pluss, eventuelt, filmopptakene). Kulden hadde alt begynt å krype fra
      hender, ankler og hals innover under klærne, på det tidspunktet, men de
      var på vei mot døren, han hadde skjøvet tilbake det lange håndtaket med
      kulen på, det iste i håndflaten; så den andre døren, nøyaktig maken, nesten
      like kald, og så var de ute i venteværelset med stålrørsstolen, han lukket bak
      dem, stengte polarnatten inne, de skyndte seg ut i solskinnet, det blendet
      dem etter det blasse lampelyset i fryserommet. Over asfalten fløt en sildr-
      ende og hildrende hinne av varmluft, det lignet våte plastposer som vris,
      eller rett og slett vann like før det koker; en av disse langstrukne amerikanske
      stasjonsvognene duvet akkurat forbi på bløte fjærer idet de kom ut, husket
      han, en serie blink fór over grillen og pyntelistene, det var som den seilte,
      hjulløs, gjennom den flimrende massen, fløt på dens oppdrift, støyfritt og
      hypnotisk, en ubemannet gondol i en forlatt by full av hett lys. Og de selv
      var gjennomsiktige, kalde gjengangere fra en glemt vinter. Det ruvende
      sollyset varmet ikke, han hadde hutret like mye, men hun hadde vrengt av
      seg dynejakken mens hun sa Du må ta av deg for å bli varm, og
      det stemte, det var som kulden satt fast i dyffelen som en lukt, for straks
      han tok den av, hadde varmen fra solstrålene glidd rundt hele kroppen og
      inn i den, og gjort den myk; etter ytterligere et par dirr hadde skjelvingen
      opphørt. Så var det ikke mer. Jo, nå husket han vimpelen, eller rettere sagt,
      på asfalten foran dem, skyggen av en vimpel han visste var marineblå, med
      borettslagets navn i hvitt, og skyggen av stangen, med vimpelskyggen som
      stundom reiste seg brått, men slapt slikkende i den flaue vinden, før den falt
      sammen og igjen hang nesten urørlig, bare med en smal, variabel strime
      av lys mellom skyggen av vimpelen og skyggen av flaggstangen. Og der var
      
      GRAVGAVER | 77
    Page 78: |
      det slutt. Erindringens grensepåle plantet foran en ingenmannsmåne. De
      måtte ha gått hjem etterpå, med det frosne kjøttstykket i håndvesken, og
      de måtte ha spist det, siden, forvandlet det til et måltid mat, hva det nå var,
      sannsynligvis en form for bedre middag, det måtte ha vært en søndag; men
      de ble begge helt borte etter skyggen av vimpelen, som om deres eksistens
      var blitt suspendert fra den grensen av, de selv frosset ned i et gitt sekund,
      oppbevart i mørket, for så å tines opp igjen helt bardus, og røre seg, snakke,
      der hvor neste minne begynte, ved en annen dag, en annen årstid (neste
      bilde fullt av gult løv som flagret ned over en gressplen med små brune,
      tynnstilkede, uspiselige sopper, og en raggsokkfot som pendlet over dem:
      hun hadde fått noe i støvelen). For minnene, de stopper alltid et sted, du
      kommer ikke lenger, uansett hvor mye du anstrenger deg, liksom du hver
      gang bryter strålen fra en fotocelle, og dørene ikke åpner seg, men tvert om
      lukker seg, ikke gjennomsiktige glassdører, men dobbelte skyvedører av stål
      som glir mot hverandre med et dunk, heisdører, og bak dørene fortsetter
      tiden oppover i etasjene, med ukjent last, oppover gjennom sjiktene, inn-
      til en tilfeldig etasje, hvor dørene åpner seg igjen et øyeblikk, og du får et
      kort glimt inn i heisen hvor du selv står, hvor du sto en gang, alene, eller
      sammen med de og de menneskene. Ingen husker hele eposet om sitt liv
      utenat, tenkte han, ikke på langt nær; ingen kan gjøre rede for sitt liv dag
      for dag, time for time, selv ikke iherdige dagbokskrivere, alltid noe som
      mangler, erindringsteksten bråstopper et sted, som når du leser og plutselig
      oppdager at noen ark er revet ut.
      
      Nettopp da skal etruskernes hærfører ha holdt på å ofre i tempelet, og var-
      seltolkeren som så på offerets innvoller skal ha uttalt høyløydt at guden ga seier
      til den som bar dette offer foran seg.* Denne uttalelse hørte romerne nede i
      den underjordiske gangen; de brøt seg straks gjennom tempelgulvet og dukket
      opp med skrik og våpenlarm. Fiendene ble
      
      Du får aldri vite hvordan det gikk. Men det er ikke engang en bok med
      manglende blader, tenkte han (nå, etterpå), det er en liten haug med løs-
      revne ark, tilfeldig sammenrotet papiravfall på en søppelfylling, ditt livs
      avfallsplass, biter ned til en prislapps størrelse, med en halv setning på, eller
      
      * Plutarchos: Livsskildringer med sammenligning, oversatt av Henning Mørland.
      
      78
    Page 79: |
      et bilde, som bildet av henne med lampen, hun bar den i hånden, innpak-
      ket, eller rettere sagt bildet av øynene hennes, de var grønne, og hun hadde
      svarte hornbriller, merkelig nok, han kunne ikke komme på hvor i byen
      det hadde vært, eller når, kanskje en øde lørdag ettermiddag; de hadde gått
      i motsatte retninger på det samme fortauet, og med ett hadde de sett på
      hverandre, rett inn i hverandres splitter nakne øyne (hennes bak brillene,
      riktignok); de visste alt om hverandre nå, i fullt alvor, uten et smil, de var
      på randen av å kysse hverandre, begge selv-overrumplet, men slikt gjør
      man ikke, så de hadde gått videre, han så henne aldri igjen, det var bare
      et fragment av et liv hvor resten altså manglet, et halvt ark fra en annens
      dagbok som tilfeldigvis hadde blåst inn i hans arkiv. Det meste var revet
      ut. Det du husker er nesten ingenting, tenke han, noen promille av leve-
      tiden (slik historisk tid utgjør noen promille av menneskehetens samlede
      tidsrom), selv fraregnet den drømmeløse søvnen, den som til slutt erstat-
      ter minnet, eller fører det tilbake til sitt prenatale hukommelsestap. Ikke
      bare det såkalt immaterielle, som tale, tanker, skrik, bønnfallselser, smerte-
      vræl, samtaler, drømmer, gråt, mishagsgrynt, myter, sladderhistorier og lig-
      nende, men også nesten alle gjenstandene er vekk, de ender før eller siden
      med å mugne, råtne, knuses, slites ut, gnages istykker, oppløses, ruste, for-
      vitre, forstøves og fordøyes, på en lengre eller kortere vei fra form til form-
      løshet, som om den udifferensierte masse, eller grøt, smørje, egentlig var
      den naturlige tilstand for alle ting, den som de til slutt faller tilbake til fra
      sin parentes av organisering, hulter til bulter, stolbein og lårbein om hver-
      andre, hals over hode, tenkte han, og tenkte at han tenkte i hjernen, inne-
      lukket i hodeskallens tidsbegrensede oppbevaringsboks for hjerner, med
      øyenhulenes åpninger til å titte på verden gjennom. Ja. Og liksom han selv
      bare husket minimale bruddstykker av sitt eget liv, så husket jorden bare
      tilfeldige brokker av historien, glisne lysknipper som ennå ikke var brent
      ned i glemselens vindusløse fengsel (men hvorfor fengsel? var ikke heller
      det glemte fritt, befridd for eksistensens despoti?) av mørke. Hvis han av
      tilfeldighetene ble funnet verdig til å bli et fremtidig funn, nå, slik han sto
      og gikk, stødt til hvile i jorden for noen tusen år, hvor mye ville det da være
      igjen av hans såkalte personlighet, hans smak og preferanser, når det gjaldt
      klær, for eksempel, eller andre indikasjoner på hans heltemodige liv og lev-
      net, bortsett fra skjelettet, som ikke følger motens svingninger (kunne det
      være dét man siktet til med uttrykket «det evige i mennesket»?), eller deler
      
      GRAVGAVER | 79
    Page 80: |
      av det? Antagelig omtrent dette: et armbåndsur (uten rem, selvfølgelig), tre
      jakkeknapper, ni skjorteknapper (inklusive mansjettene), en glidelås (buk-
      sesmekken), en beltespenne, fire nøkler festet til en ring med reklamemerke
      (av plast), og, muligens, spiralen av en forlengst oppsmuldret notisbok;
      alt i alt ikke mer enn man kunne holde i hånden eller oppbevare i en tom
      tobakksboks. Selv sammen med et relativt komplett skjelett, ville alt kunne
      rommes i for eksempel en liten koffert. Han kunne høre hvordan det raslet
      når de bar ham gjennom evigheten.
      
      Ordet 'modell', som passer til et lite skjelett av plast, til å lime sammen.
      Men underlig, også, hvordan det passer til både en fotomodell, en kvinne
      eller en mann, oftest en kvinne, som lar seg fotografere, smilende, eller
      tvertimot med et kunstig nedkjølt eller arrig ansiktsuttrykk, iført moteklær:
      kåper, skjørt, pelser, jakker, bluser, undertøy, badedrakter, frisyrer, strøm-
      per, som er moderne, som mange kvinner vil ønske seg, og noen kjøpe, fordi
      de vil se ut som de er fra akkurat denne tiden; hvordan ordet 'modell' passer
      til henne, men også til en miniatyrutgave av Ostia Antiqua, Romas forlatte
      havneby, slik den ligger nå, i ruiner, med sine ruinspor etter gater og torv,
      bordeller og termer, med de regelmessige murene av leiegårder, rester av
      leiligheter med fire rom, entré og toalett, hvor noen, som ingen lenger vet
      hvem var, bodde; bodde der inntil Tiberens løp med tiden forandret seg, slik
      at havnen ble ubrukelig, og byen gradvis fraflyttet, inntil den ble liggende å
      smuldre, å gjemmes mer og mer under voksende jordlag, en flo uten ebbe,
      under gress og planter, lenge. Denne tilslørende gressveksten, fortelles det,
      forsøker arkeologene å stoppe med kjemikalier, slik at fugler og gnagere
      også dør, og skjelettene deres ligger blant ruinene som om de var like gamle
      som dem. Hele tiden høres den fjerne larmen fra flyplassen ved Fiumicino.
      En badeby, Ostia Lido, er blitt anlagt sørvest for den antikke havnebyen.
      
      Men erindringsbildet, det måtte være fra en film hun hadde sett, hvor
      resten var forsvunnet, hadde nesten ikke lyd, veggene hvite eller perlegrå,
      kjolene elfenbenshvite, man kunne høre hvislingen av føtter som byttet stil-
      ling, en lav, pipende hulking, gnissing fra stolben, av og til et hikst, ingen
      replikker. En ødslighet. Renere, annerledes enn den utendørs industrielle
      ødslighetens panorama i et annet bilde, fra fyllinga, hvor de hadde vært
      en gang, for å kvitte seg med en utrangert jernseng og noe annet skrot.
      
      80
    Page 81: |
      Utenfor en grønnmalt, avflasset brakke sto et gammelmodig tv-apparat,
      rundt i formene, med skitne knoter, og fra brakken gikk en ledning til det;
      apparatet virket, utrolig nok, det viste tilogmed et program (i svart/hvitt,
      selvsagt), en slags film eller teater. Hun hadde glemt alt annet, var blitt stå-
      ende å se på en kvinne i blafrende svarte gevanter, hodet tildekket; kvinnen
      gikk, eller halvt løp, med stakkato-energisge bevegelser, bortover en forblåst
      sandstrand med hvite klipper, det ble mørke spor etter henne i den fuktige
      sanden; av og til snudde hun seg mot noen utenfor bildet, knyttet nevene
      hardt foran brystet og skrek rasende, på et ubegripelig språk, kanskje gresk,
      snudde ryggen til med et foraktfullt uttrykk, og tråkket videre, uten å vente
      på svar, før hun plutselig kastet seg ned på kne og grafset til seg, med fingre
      stive av raseri, en nevefull våt sand; det ble et merke etter hånden hennes,
      som etter et gaffelformet haveredskap (nærbilde), før hun kylte ladningen
      mot den usynlige skikkelsen (fortsatt utenfor bildet) mens hun freste noe,
      antagelig et skjellsord, og endelig gikk videre, inn i den antikke tragedien
      (hvilket det sannsynligvis var), og kameraet viste hvordan bølgene pøste
      hvislende innover stranden, og sporene etter føttene hennes, kneavtrykket
      og gropen etter den gravende hånden ble mer og mer utvisket for hvert
      bølgeslag, de løste opp kanten av minnet også, for hun husket ikke mer,
      selv om de sikkert var blitt kvitt jernskrotet og hadde kjørt hjemover igjen
      med en tom tilhenger som spratt klaprende over hullene i veien, bumpet
      sølevannet ut av dem, og lenge etter at bilen og tilhengeren var borte, måtte
      det brungule vannet ha fortsatt å sive sakte tilbake i hullene.
      
      16 MAI 1970, 23.4.71, 10 APR. 1972, 7.3.73, 4 FEB. 1974, 27 DES. 1974,
      15 NOV. 1975, 7 OKT. 1976. På lånekortet, en roman uten handling, dager
      da alt kunne ha skjedd.
      
      Andre ganger er det innlysende hvorfor du husker det du husker, fordi
      du erindrer med begjæret mer enn med intelligensen, som den kvinne-
      torsoen, eller snarere underkroppen (maven, hoftene, lårene), liggende på
      siden, iført en hvit nylontruse som rynket seg litt ved strikken, og skinte
      silkeaktig, et bilde i overveldende format (2 x 1,5 meter, minst) i forhold til
      motivet, fotorealistisk, man kunne se hver rynke i navlen, fullstendig uvir-
      kelig, altfor stort, altfor illusjonistisk malt; ikke tilfeldig at det var akkurat
      dét motivet han husket, siden resten av utstillingen var glemt, bortsett fra
      
      GRAVGAVER | 81
    Page 82: |
      akkurat disse kvinnelige formene, som ikke var av denne verden, fordi de
      lignet altfor mye, liksom det skulle vært en av brødrene van Eycks engler,
      avkledd sin smykkebehengte kjortel. Og speilet. Speilet som hang i den
      halvmørke gangen, ved en avsats i den buktende, knakende tretrappen i det
      århundregamle utstillingslokalet, litt flasset i kantene, omkranset av gull-
      ramme. Han hadde ikke klart å la være å kaste et blikk inn i det, på veien
      ut. Det han så, var hans egen uvirkelighet. Og skjønt fullt påkledd, med
      vinterklær, hadde han sett at i det fjernhetens hinterland hvor speilbildet
      hans oppholdt seg, der var hun også, den malte, og aldri skulle de våkne og
      komme til seg selv eller hverandre. De sto begge i et flombelyst utstillings-
      vindu, men ingen så på dem, byen rundt var evakuert, fraflyttet, i ruiner,
      bare befolket av rotter og løsbikkjer. Ikke engang rotter og løsbikkjer.
      
      Ringen hadde hun tatt av seg, den lå på speilhyllen på badet. Den lå inntil
      speilet. Det var to ringer, som et åttetall: én i speilet, én utenfor. Hvilken
      av ringene ville han ha? Den i speilet. Den i vannet.
      
      23 APR. 549, 18 JAN. 1703, 3.3. 1947, 30 JUL. 1281, 14.11. 1653, 10 OKT.
      1386, 18 MAR. 1804, 23 JUN. 1901, 19.2. 1003.
      
      Det var bare den turkise malingen på betongen som hadde fått vannet til
      å se blått ut, om sommeren, en velberegnet optisk illusjon, et pust av Mid-
      delhav mellom blokkene i vulgærfunkis (befolket av lavere middelklasse
      og nedover), det litt nyere kjøpesenteret (dagligvarer, sport og isenkram,
      tannlege, bladkiosk, urmaker, fysikalsk institutt), om sommeren, når de
      bratte, gresskledde skråningene rundt dammen var besatt, som et amfi-
      teater, av skrålende unger og mødrene deres, fortrinnsvis, pluss enkelte
      tenåringer og pensjonister: en planløs mosaikk av pledd, luftmadrasser,
      solsenger, frottéhåndklær og campingstoler, pluss et stort rekvisittlager av
      svømmebelter, baderinger, snorkler, solkremtuber, reiseradioer, badeballer
      (som stundom blåste sin vei og måtte jaktes på), solhatter, kjølebager, og
      mengder av andre ting, som hver formiddag, i perioder med pent vær, ble
      slept ut på gresset av mer eller mindre de samme menneskene, til mer eller
      mindre det samme tidspunktet, og likeledes slept tilbake igjen (bortsett
      fra gjenglemte og mistede gjenstander, som flaskeåpnere og nøkler), inn i
      blokkene, dels ved middagstid (dvs. før arbeidstidens slutt), dels om kvel-
      
      82
    Page 83: |
      den; en stadig rytme av ting som ble forflyttet, ut og inn, inn og ut, bare
      avbrutt av regnværsdager, da hele området lå nesten øde mens regndråpene
      prikket vannet i dammen, og, til slutt, høsten, da det ble for kaldt både til
      å bade og til å sole seg, og de pinnekastende, håndklappende hundeeierne
      overtok, kledd i sporty hatt og med oppbrettet frakkekrave. Det var nett-
      opp den høstlige badedammen han husket best, da badevaktens gråmåke,
      transportable brakke sto med boltede lemmer foran vinduene, og vannet
      var tappet ut, og etterlot, på den kantslitte, avflassede turkise malingen, et
      ubestemmelig, tynt bunnfall av grus, sand, rustne flaskekapsler, trestykker
      og kvister, samt av og til et radbrukket sykkelvrak eller noe lignende, lik
      et kvegsjelett på en turkis savanne; endel av dette vrakgodset lå tett inn-
      til gitteret foran utløpet, ført dit av den kunstige strømmen, fordi bassen-
      get skrånet. Over dette utløpet var det faktisk bygd et helt hus, også det
      av betong, men grå naturell, en bunkeraktig, bastant kloss, en gammel-
      egyptisk mastaba til et uutgrunnelig formål. På baksiden (den som vendte
      bort fra dammen) hadde huset en gråmalt, håndtaksløs jerndør med rip og
      rustflekker, alltid låst, umulig å bryte opp, inngangen til en obskur hellig-
      dom, og opp langs sidene av bygget løp to helt ubegripelige trapper med
      rekkverk av matt, rustfritt stål, som endte (på hver sin side, uten innbyrdes
      forbindelse) i en lav, men solid port, alltid stengt med en diger hengelås,
      som om det var meningen at disse portene, som bare stengte for luften
      over vannet, en eller annen gang, uvisst når, ved en eller annen eksep-
      sjonell seremoni, like sjelden som kroningen av en ny konge (statsbesøk,
      religiøst ritual, folkelig underholdning?) faktisk skulle låses opp, og noen
      utvalgte tillates, formodentlig, å hoppe fra disse avsatsene, ned i vannet
      (som var dypest inntil huset), iført badedrakt og badehette, eller eventuelt
      med bizarre kostymer; men han hadde aldri hørt om noen som hadde sett
      det skje. Derimot gikk det an å klatre opp en av de bratte trappene selv, stå
      der og prøve å kikke inn (eller ned) i huset, for i murveggen ved siden av
      avsatsen var det en utsparing med en aluminiumsrist i, én på hver side, og
      de pleide, husket han, å snakke eller rope til hverandre gjennom ristene,
      tvers gjennom det hule huset; stemmene fikk en teatralsk, dødningeaktig
      smak; eller bare lytte, lytte til det fjerne suset av vann, som fra lydsporet til
      en thrillerfilm, en forfølgelse, en flukt gjennom kloakkene (De Elendige,
      Den Tredje Mann); et uforanderlig, svakt rungende sus fra mørket der nede,
      umulig å se noe presist gjennom risten, et fuktig fengsel, en underjordisk
      
      GRAVGAVER | 83
    Page 84: |
      elv, Styx, Akeron, Erebos (navn de ennå ikke hadde hørt, på det tidspunk-
      tet), dødsrikets langsomtflytende elver, uendelig fjernt fra livet på overfla-
      ten av jorden. Han hadde gått tur med henne der oppe, en høstdag mange
      år senere, hun hadde hatt blå regnfrakk, og på hodet en idiotisk gul sydvest
      av den gammeldagse fisker-med-krumpipe-sorten, han hadde hatt lyst til
      å rive den av henne hele tiden. De hadde kranglet, gått rundt hver sin side
      av (den tørrlagte) dammen, fortsatt opp skråningen og gått videre på hver
      sin side av fotballbanen, den virket kjempemessig, de skrek til hverandre
      av og til, ord som spark, inntil hun ga opp bak målet på motsatt bane-
      halvdel, forgrått, snørrete, med sminken klint utover, trengte rett og slett
      desperat et lommetørkle, noe hun ikke hadde selv, og som han, viste det
      seg, heller ikke hadde, hvorfor skjerfet hans ble ofret, heroisk, og han måtte
      følge henne hjem småfrysende, bar i halsen, ad en masse omveier, sånn at
      ingen skulle se hvordan hun så ut i fjeset. Men under dette erindringsbilde
      det igjen, samme felt, et annet, eldre sjikt, fra lenge før han ble kjent med
      henne, hvordan de hadde pleid å henge rundt der oppe, om høsten (all-
      tid om høsten?), en gjeng tenåringer på flukt fra foreldrestuenes lumre tv-
      hygge. (Under dette laget igjen, tomt for funn; men ikke hos andre, eldre
      mennesker, som om deres minnebilder fra det samme stedet kunne overta
      der hvor hans egne sluttet, dendrokronologisk prinsipp, neste tres åringer
      bakover i tiden, inntil badedammen, fotballbanen, kjøpesenteret og alt det
      andre var borte, og en eller annens erindring ville være fylt med grantrær,
      løvtrær, knauser og bekker i skogen som en gang hadde vært der). De måtte
      ha rørt på seg, trasket på asfalten, på grusen, på de hellelagte gangstiene i
      området, men han husket dem alltid (seg selv inkludert) stående, liksom
      værraste, på betongrampen (et par trappetrinn opp) utenfor det brunbei-
      sede klubbhuset til en idrettsforening hvor ingen av dem var medlem, som
      alltid var stengt, låst, tildels med jernslåer tvers over dørene, de hadde aldri
      vært der inne (liksom de aldri hadde vært i vannsusetshus); men rampen
      hadde et tak som ga et visst ly mot regnet, foruten at selve bygningen, på
      én side, ga et visst ly mot vinden; altså kunne de stå forsamlet der, i de ugne
      høstkveldene, utenfor foreldreinstansens synsvidde, stå som om de ventet
      på noe, hva de også hadde gjort, nemlig Eros, som alltid var tilstede og nes-
      ten aldri kom allikevel, hedersgjestens tomme stol på jubileumsfesten. Men
      mens de ventet kunne de bedrive attraktive sysler, som å røyke (i likhet med
      generasjonen før og etter) de forbudte sigarettene med stort seremoniell,
      
      84
    Page 85: |
      mange fyrstikker blåst ut av vinden, grunnet klønethet, vidløftige diskusjo-
      ner om forskjellige merkers fortrinn, sparsommelig (eller fordi det smakte
      for jævlig?) kapping av halvrøykt sigarett, og senere, med fomlete, fuktige,
      valne fingre, fremfisking av den vantrevne sneipen fra pakken, eller fra en
      halvtom fyrstikkeske, eller tilogmed fra jakkelommen, han husket tyde-
      lig den sursvidde lukten av sneip blant hele, urøykte sigaretters mondene
      parfymeduft; og før eller siden var det noen som prøvde å inhalere, endte
      hengende over rekkverket, likblek, med geléøyne, sjokkskadet, utstoppet,
      dette åpne rekkverket av to-tre planker, brunbeisede som resten av huset,
      spikret til de loddrette stolpene (såkalt boks) som bar taket. Dette rekkver-
      ket hadde, på et ikke nærmere angivbart tidspunkt, vært nytt, helt, intakt,
      men ikke lenge; for etterhvert var det blitt sakte, men sikkert redusert,
      først (antagelig) den horisontale planken øverst, deretter de andre, bit for
      bit, røsket og sparket vekk (antagelig) inntil bare noen større eller mindre
      biter, eller fliser, satt igjen i de seigeste spikrene, før også disse siste rester av
      rekkverket forsvant, liksom spylt vekk, og bare stolpene sto ribbet tilbake,
      bortsett fra, i visse høyder, noen lysere, kvadratiske felter med spikerhull,
      ellers var rekkverket rett og slett annullert, opphevet, men av hvem? det var
      det gåtefulle.
      
      Ingen. En kore av marmor. Jeg har vært fascinert av henne lenge, selv
      om min levealder er kort i forhold til hennes, en statues liv uten liv. Hun
      er ikke fascinert av meg. Og tanken på at bak det arkaiske smilets lepper
      finnes ingen tenner festet til et kranium. Når jeg kysset en levende kvinne,
      kjente jeg av og til tennene. Korens steinlepper kan kysses av hvem som
      helst, uansett hvor hæslige og vanskapte. Hun vil bare fortsette å smile. Jeg
      er hvem som helst. Om noen knuser statuen, fortsetter hun å smile. Om
      ansiktet til slutt blir mast til støv, fortsetter hun å smile. Ikke inne i deg,
      men overfor deg; du er alltid atskilt fra det ansiktet. Ansiktet ditt glir aldri
      inn i det og blir ett med det.
      
      Hun hadde et lite fyrtårn av tynt metall, den øverste delen begynte å gå
      rundt når hun tente et stearinlys der, og de runde vinduene var dekket inn-
      vendig av cellofanbiter som skinte i rødt, gult, grønt og blått. De brant opp.
      Siden var det bare vanlig hvitt lys som gikk i karusell rundt fyrtårnet, og
      man kunne se rett inn på flammen og soten. Hun husket hvordan de runde
      
      GRAVGAVER | 85
    Page 86: |
      lysflekkene vandret i en ubrutt rekke, et paternosterverk av lys, over veggen,
      om kvelden, hvis fyrtårnet sto nær en vegg, eller over porene i ansiktet til
      en som satt og stirret på det. De porene i det ansiktet, et levende ansikt.
      
      For de selv, det vil si gjengen han hadde vært medlem av, hadde riktig-
      nok pirket litt borti rekkverket under dets fremskidende forfall, men aldri
      resolutt vandalisk, nærmest litt reservert, så å si; altså måtte det være noen
      andre som hadde gjort arbeidet, tålmodig og systematisk, et virkelig arbeid,
      et arbeidslag de aldri, av en eller annen grunn, møtte. Eller det var gjort av
      mange, uavhengige av hverandre, stykke for stykke, et anonymt kollektiv,
      slik eventyr, myter og sagn blir til; men det hele minnet til syvende og sist
      bare om en kraftig akselerert forfallsprosess, en ureparert slitasje som skrev
      seg fra selve tiden, liksom nedbyggingen av rekkverket bare var en prøve, og
      all annen bebyggelse skulle følge etter, reduseres til gressbevokste murbrok-
      ker og begraves, mer eller mindre, i jord, grus og sand, liksom bunnfallet
      på det turkise betongdekket i den tørrlagte badedammen var de aller siste
      smuler av en ikke lenger opprettstående sivilisasjon, denne eller en annen,
      ukjent, nå mulig å feie sammen og halvveis fylle en kommunal gravema-
      skinskuffe med. Uansett, de hadde stått der kveld etter kveld, under taket, i
      hjørnet av den tomme fotballbanen uten lyskastere, på den kalde betongen,
      som iset gjennom buksebakken og ga hurtig trang til å pisse, hvis man satt
      mer enn et kort øyeblikk; så de hadde stått, for det meste, i diverse konstel-
      lasjoner, fra en tett sirkel samlet rundt en fyrstikk eller et bilde, til en ytterst
      spredt orden med statister springende rundt i periferien, stadig trippende,
      tråkkende omkring på betongrampen, slik at hvis deres samlede fotposi-
      sjoner var blitt avmerket med kritt, for eksempel, ville, antagelig, meng-
      den av spor bare blitt et uleselig virvar, en floke av, ikke bare dobbel- men
      kvadruppel- og kvintupleksponeringer, hver kvadratcentimeter dekket,
      som var det en ventehall på en flyplass det dreide seg om, eller et gammelt,
      nedslitt dansegulv. Musikk hadde de også hatt, av og til, skingrende ut av en
      transportabel båndopptaker, batteridrevet, en forløper for kassettspilleren,
      nærmest, med større bånd, men samtidig mindre enn en spolebåndopp-
      takers (de digre brune og elfenbensgule kassene), en grå og svart eske av
      plast og forniklet metall, omtrent på størrelse med et middels pengeskrinn,
      beskyttet (under transporten) av et hylster i skai eller plast, utstyrt med
      skulderrem; og denne maskinen hadde av og til, i de mørke høstkveldene,
      
      86
    Page 87: |
      spyttet ut den epokens poplåter (de fleste var glemt, men dukket nå, mange
      år etterpå, opp igjen i nostalgiske radioprogrammer) i rask rekkefølge, og
      ikke minst lagde den en betagende bablelyd ved hurtigspoling, som sinte
      tegnefilmdyr. Men danset, nei, de hadde aldri danset, ikke der, en situa-
      sjonsbetinget umulighet, som å danse på en jernbanestasjon eller et syke-
      hus. Derimot, som en slags erstatning for dansens legale intimitet, hadde
      de selvsagt benyttet enhver anledning, ethvert påskudd, til å røre hverandre
      (dvs. det motsatte kjønn, dvs. ikke kjønnet, men nærmest en hvilken som
      helst annen del av kroppen) falskt tilfeldig, hånd mot hånd, kinn mot kinn,
      hår mot kinn, skulder mot skulder, arm mot rygg, hofte mot hofte, hake
      mot skulder, nese mot nakke, og så videre, i utallige varianter; eller over-
      lagt, men stadig under falskt foregivende, eksempelvis som liksomtyveri,
      fra utsatte lommer eller vesker, av kammer, nøkler, passfotos og lignende,
      hvorved den vesentlige gevinsten i form av berøringer kunne innkasseres
      når den bestjålne (ofte forgjeves) forsøkte å få tilbake sin eiendel; og dette
      spillet opphørte aldri helt (unntatt for dem som var offisielt 'sammen'),
      men førte heller aldri til noe, særlig ikke for ham, som på det tidspunktet
      var småvokst og fet og gikk med tykke briller, som en forminsket parodi
      på en intellektuell. Alltid de andre som opplevde noe, der, foran det alltid
      stengte klubbhuset, eller et annet sted, vakre historier, som denne kamera-
      ten hans, som fortalte, siden, hvordan han hadde gått forbi en av blokkene
      på baksiden av kjøpesenteret, det vil si mellom denne blokkens bebodde
      bakside og et lite granholt (en rest av skogen som hadde stått der før bebyg-
      gelsen) langsmed fotballbanen, og hvordan han plutselig hadde fått øye på
      en kvinne, visstnok ung, men antagelig eldre enn ham (kameraten) selv, i et
      av vinduene, hun hadde stått der, med nakne bryster, og stirret ut, og hvor-
      dan han (begavet med en viss freidighet) hadde stanset og sett på henne,
      eller snarere på brystene hennes, og hun, hadde han fortalt senere, hadde
      sett at han så på henne, men var bare blitt stående der, nær vinduet, synlig
      for ham (kameraten) og ingen annen (på grunn av granholtet og fotball-
      banen bak det igjen), var blitt stående lenge (i denne sammenhengen kan-
      skje trede sekunder eller et minutt, kanskje to) og vise frem brystene sine
      til en fullstendig ukjent (kanskje nettopp derfor), før hun endelig hadde
      snudd seg, fordi stunder av glede ikke kan være uendelig, og forsvunnet inn
      i rommets ubestemmelige mørke, hvorfra hun aldri skulle komme ut igjen,
      lik et speilbilde oppslukt av vannet selv, tenkte han (selv, ikke kameraten),
      
      GRAVGAVER | 87
    Page 88: |
      nå etterpå. Så vidt han visste hadde denne kameraten aldri funnet ut hvem
      kvinnen i vinduet var (eller er, tenkte han, nå, om hun stadig lever, hvilket
      er sannsynlig; hvis han (kameraten) hadde truffet henne, tilfeldig, uten å
      vite hvem det var, og hun hadde fortalt ham historien om de blottede brys-
      tene sine, en fascinerende tanke), hva hun het, og han hadde heller aldri
      sett henne igjen, eller kjent henne igjen noe sted; det første møtet det siste.
      Men også den omvendte historien, på en måte, om henne med det lange,
      nesten blåsorte håret og den skarpe nesen, alltid så verdig, liksom hevet
      over de andres pubertetsløyer, men likevel, på et visst tidspunkt, sammen
      med en fyr (gitaristen med band-ambisjoner), da faren hennes plutselig
      forsvant, på fjellet, lett etter, ikke funnet, kanskje aldri funnet (han visste
      ikke); hvordan hun hadde slått opp med ham (gitaristen) nesten øyeblik-
      kelig, og ingen av de andre i gjengen hadde kunnet forstå det, trodde hun
      trengte trøst, støtte, mer enn noensinne, det forble en gåte for dem, men
      ingen spurte, selvfølgelig, så problemet forsvant i det stumme etterhvert.
      De hadde ropt, av og til, innover i det tørrlagte innløpet til dammen, der
      hvor vannet rant ut i en kunstig bekk om sommeren, fra en ukjent kilde,
      nedover en skrånende betongrenne; om høsten ble vannet skrudd av; gjen-
      sto en firkantet åpning i den skrånende gressbakken, med en slags kant-
      stein murt opp i trappeform på hver side, jo nærmere åpningen, jo høyere,
      inntil et støpt rør begynte, kanskje en meter i diameter, men foran rørets
      munning stengte et solid jerngitter for enhver ekspedisjon, de måtte nøye
      seg med å rope, og høre ekkoet etterpå. Inngangen til et fangehull, eller en
      grav: en rektangulær åpning kantet med steinblokker, som leder inn i en
      lav gang (umulig å gå oppreist) foran selve gravkammeret, et forbausende
      høyt, ovalt rom med vegger av enorme steinblokker, mellomrommene fylt
      av tørrmurte flate steiner, taket sikret med store heller, det hele (inkludert
      gangen) dekket med, først, et lag av steinplater med brent flint imellom,
      deretter gresstorv (med vegetasjonssiden ned), så flere lag med leire, jord
      og hvitbrente flintbiter, slik at hele konstruksjonen bare fremstår som en
      slakk haug i landskapet. Jordgulvet i kammeret er som oftest fylt med skje-
      lettrester, opptil hundre individer og flere, sammen med (knuste) leirkar,
      flintøkser, ravperler og annet, alt sammen strødd utover hulter til bulter,
      liksom rørt ut eller gjentatte ganger endevendt, et dødens kaos i påfallende
      kontrast til selve byggverkets tekniske og arkitektoniske orden, metodikk
      og stabilitet, som også har gjort konstruksjonen holdbar i opptil fem tusen
      
      88
    Page 89: |
      år. Hun var født med en alvorlig misdannelse i ansiktet, som, da hun var
      femten år, ble forverret ytterligere ved en ulykke. Familien hennes oppfattet
      lytet som en straff fra Gud, et skammelig faktum som ikke måtte vises for
      landsbyens øvrige innbyggere. På dette tidspunktet sperret de henne inne
      i et lite rom i husets annen etasje, uten noe virkelig vindu, møblert med
      seng, bord og stol, men uten radio eller tilgang på bøker (rommet var imid-
      lertid, viste det seg, ikke spesielt skittent, da den innesperrede selv pleide å
      feie det regelmessig), foruten nattpotte og noen andre absolutt nødvendige
      ting. Kvinnen ble rett og slett glemt av landsbyboerne, som om hun skulle
      vært død, og det var ved en tilfeldighet at noen, etter at hun hadde vært
      innestengt og gjemt bort i seksti år, hørte mistenkelige lyder fra rommet
      og varslet myndighetene. Da hun endelig ble sluppet ut, viste hun tydelige
      tegn på sinnsforvirring. Under avhørene hos politiet var hun meget eng-
      stelig, og tryglet hele tiden om å få vende tilbake til rommet hvor hun hadde
      sittet innesperret.
      
      Jeg satte meg bare på kjøkkenet, stirret ned i duken, så ikke mønsteret
      (hvite hjerter på brun bunn), bare veven, i detalj, fletningen, sekker, gitre,
      ruser, knuter, gjerder, jeg kastet den på gulvet (det foregikk helt lydløst) og
      begynte å gråte (også det nesten lydløst) med hendene oppå hverandre og
      knokene trykt mot pannen, og hørte lydene fra stua: skyting, metalliske
      drønn, ras av tunge gjenstander, murer som sank i grus, en katastrofe, det
      tok aldri slutt; og likevel, siden, synet av tårene mine mot arringene i treet,
      ved siden av de størknede, brustne boblene i lakken. Og det føltes som min
      ulykke rammet en som sto meg fjernt.
      
      Trehus blir mye varmere om sommeren enn murhus, uutholdelig hett
      der inne allerede om formiddagen, den dagen det hendte; han hadde strakt
      hånden ut etter det kalde seltersglasset, men var begynt å kope på den i
      stedet, der den lå på bordplaten av teak, som en annens gjenglemte hånd
      (han husket vagt en spøkelseshistorie: *Apehånden*, noe om en avhugd ape-
      hånd som fortsatte å røre seg?), en rekvisitt, svakt alderdomsspastisk, hån-
      den, en halvdød fisk; den rynkete huden (han mønstret den nå, etterpå)
      lignet krøllete strømper trukket utenpå knoklene, strømper til å trekke av
      om kvelden (møysommelig) før man la seg til å sove. Han hadde etterhvert
      oppdaget at hun beveget munnen, prøvde å si ham noe; og han hadde, som
      
      GRAVGAVER | 89
    Page 90: |
      vanlig, lent seg mot henne (med øret først, lik skiven på en metalldetektor:
      tale er sølv), og etter å ha klaget, rituelt, over at han aldri gadd høre, hadde
      hun foreslått at de skulle gå ut i haven, på grunn av varmen, selvfølgelig,
      og dessuten befalt (skjønte han etterhvert) at han skulle ta med den full-
      stappede søppelposen fra kjøkkenet. Han hadde også hentet den og trædd
      den inn på armen (den venstre) før han hjalp henne opp fra sofaen (og
      kjente lukten av sigarettrøyk fra håret og klærne hennes, og gammel par-
      fyme, blande seg med den søtlig-råtne eimen fra avfallet), hele den tungt
      manøvrerbare fedmen, og støttet og styrte henne, langsomt subbende over
      tepper og parkett; hun skimtet selv lyset fra hagedøren, og navigerte dess-
      uten ved hjelp av møblene. Ettersom hun var dårligst til bens, hadde hun
      rett til å sette seg i campingstolen nærmest døren, mens han, endog etter
      å ha gått helt til søppelkassen ved porten og tilbake igjen, måtte gå rundt
      bordet før han endelig kunne senke seg (sakte, stivt) ned i den andre, og
      kjenne de litt fuktige, skumgummifylte putene mot baken og ryggen. Å
      komme ut fra den kompakte varmen i stuen var nesten (et annet, eldgam-
      melt minne) som å komme inn i den luftkondisjonerte hotellvestibylen i
      en eller annen ørkenstat, liksom ute og inne var byttet om, og leiligheten
      fylt med agaveplanter og kaktus, solblekte hyeneribbein som stakk opp av
      sanden nesten uten å kaste skygge. Knokler.
      
      Da jeg skylte munnen etter tannpussen, og lot vannet surkle frem og til-
      bake over tennene, gjennom munnhulen, en suppe av slim, spytt, matrester
      og tannpasta, kom jeg til å tenke på havet igjen, på tidevann som raslende
      skummer over et rundslipt svaberg, som over gommer uten tenner, og trek-
      ker seg tilbake med en grå og grønn hveselyd som når fjernsynet står og
      yrer programløst, et rom i mørket, opplyst av den statisk snøende tv-skjer-
      men, som bare beglos av et forlatt gebiss på bordet, stilleben med gebiss og
      tom tv-skjerm, bordet av glass, så tennene, med dette smilet som minner
      om en hodeskalles uavskruelige smil (lik en kvinnebedårers uavskruelige
      sjarm), kunne speile seg, som i sin ungdoms elskedes øyne; og i bakgrunnen
      bruset av vannet, av havet, frem og tilbake over en strands krinkelkroker,
      sporfjernende; og på bordet, det sotfarvede glassbordet som også avspei-
      ler det virrende, plankton- eller molekylaktige lyset fra tv-skjermen, skulle
      det, ved siden av gebisset, ligge et kondom, stadig innpakket i sitt plastrek-
      tangel med ringformen uthevet (lik en ring i vannet), ennå uåpnet, et løfte
      
      90
    Page 91: |
      om elskov, om kjærlighet. Suset av mangel på mening. Suset av mangel.
      I bakgrunnen: havet, eller sjøingen fra havet, eller havets imitasjon, langt
      bortefra, som lyden av et stort kor i ferd med å skylle munnen i takt, et
      sted i mørket, som jeg, nå, her, foran tannpirkere og hårspray, fasetterte
      flakonger med aftershave og parfyme, pastellfarvede sminkekrukker.
      
         En protokorintisk parfymeflakong fra omkring 650 f.Kr., formet som vis-
      dommens fugl, uglen. (Og er det ikke klokt å være forfengelig? Er det ikke
      de dumme som er fiksert på det naturlige og det ekte, som de tror finnes?)
      Den lukter sikkert av stein og støv. Men nok til å få meg til å huske duften
      av parfyme fra halsen, eller bak ørene, muse, ambra, sjasmin, eller når hun
      sto der med to–tre flasker foran seg på disken og førte håndbaken med
      dråpene opp mot nesen, snusende, avventende, hodet litt foroverbøyd.
      
         Han hadde stirret lenge inn i landskapet under den fiolettblå himmelen,
      hvor solen, farveløs, kastet et skjelv av julihete utover alt, fra en stum trom-
      pet av lys, ikke for at noen skulle oppvekkes, men tvertimot for at de skulle
      bysses i søvn, den hildrende luften var et sovemiddel, en sløvende gass der
      alt syntes å røre seg langsommere (bladene på syrinbusken viftende i takt
      med bilene på motorveien langt borte), en blank døs hvor all dramatikk var
      oppløst, eller sløret, som smerter under en hinne av bedøvelse, eller hypna-
      goge syner like før de glir over i drømmebilder. Det hadde virket som den
      vidåpne sommerdagen, polert av solstrålene, ikke var nåtid (ikke engang
      da), men fortid, som om det han så alt var et minne, en eller annen udatert
      julidag for lenge siden, ikke et personlig minne engang, men en sommerdag
      som husket seg selv, uten at noen var tilstede, de var borte forlengst, ikke
      født i det hele tatt. Alt som sto igjen var den julidagens hendelsesløshet,
      lik en krystall, et smykke, på et langsomt roterende platå, trukket med blå
      fløyel, eierløst, verdiløst. Også merkelig hvordan disse hete sommerdagene
      i byen ga et inntrykk av tomhet gjennom alt det grønne, at de bestandig fikk
      ham til å tenke på folketomme idrettsbaner, øde parkeringsplasser, støvete
      grusganger hvor ingen kom, åpne motorveier i milevis, alléer bare befol-
      ket av langsomme treskygger; alt det forlatte og fortapte, det lyttende, kan-
      skje. En tomhet i det urbane landskapet som ikke finnes i såkalt uberørt
      natur. Ørkenstrøk, eller polarområder (slik han hadde sett dem i fjernsy-
      net) virket ødslige og umenneskelige, men ikke virkelig tomme, ikke strå-
      
      GRAVGAVER | 91
    Page 92: |
      lende av fravær. Et vindfall, tenkte han, en tørrfuru noen setter seg på, i
      skogen, mens de spiser nisten, den utstråler ikke tomhet når de reiser seg
      og går videre, den bare er der; mens en stol, en hvilkensomhelst lenestol,
      den gaper som en stivfrossen revekjeve, et polstret rop når den står der i et
      rom, tom, tom etter noen, den etterligner kroppen til den som satt i den,
      som om selve stolen sto på sprang mot deg. Han husket (nå, etterpå) noe
      fra en reise til Italia, tilsynelatende et slags skap av stein, men selvfølgelig
      et husalter, som i nesten alle romerske hjem fra antikken, hvor det en gang
      hadde stått bilder av penatene, små statuetter; den tomme nisjen (som de
      hadde sett to tusen år senere) hadde rett og slett vært hellig, og det virket
      som om tomheten selv var blitt igjen som mysterium, ikke hellighets fra-
      vær, ikke savnet av en absurd gud, men dét at hulrommet sto åpent som et
      foramen magnum, at muren, steinen selv var uforståelig til stede. Etter en
      lang stumhet hadde hun (det gikk opp for ham etter en stund) bedt (det
      vil si skreket) til ham om å fortelle hva han så, og han hadde sagt noe om
      at plenen begynte å få brune flekker, at han bortenfor der så elven (som
      vanlig), at breddene var høyere enn vanlig (det vil si vannstanden lavere),
      med røtter og stein i, og en diger lenestol som ikke hadde vært der dagen før,
      sto med setet og ryggstøet over vannet, armlener av tre, sikkert ganske god
      å sitte i, så ut til å være fra like etter krigen; og hun hadde skreket Jeg
      kan lukte den! og han sa Stolen? og hun svarte Nei, elven,
      din senile tulling! Den lukter verre om sommeren. Du også. Og han
      hadde fortalt at han så en stor, mørkeblå varebil med åpne bakdører, og en
      truck som satte fra seg en pall bak bilen, og to mann, én med hvit t-trøye,
      én med bar overkropp, som begynte å lesse på. Hun hadde skreket noe
      om fellesferien, og han hadde svart at det var ved ukebladtrykkeriet, at de
      sendte ut blader hele sommeren. Det så ut som de to transportarbeiderne
      vasset i en slags dissende gelé, varmluften som boblet opp fra asfalten; og
      langt borte på den andre siden av byen, ved en forstad, så han en vei på skrå
      ned en ås, og bilene som rørte seg i sakte film nedover og oppover den, eller
      rettere sagt, bilene var nesten usynlige, men av og til blinket de i solen og
      markerte at de var der, uten at føreren visste noe om ham, som satt der, i
      haven, på den andre siden av byen. Han hadde, i sin tur (som vanlig), spurt
      henne hva hun hørte. Svaret var uklart, men det viste seg at hun antagelig
      hørte stereoanlegget i varebilen, en pumpende banking (som hun uttrykte
      det), fordi dørene på den sto åpne. Han hadde sett arbeidet (tenkte han
      
      92
    Page 93: |
      nå, etterpå), og hun hadde hørt underholdningen, begge deler like unyttig.
      Hun hadde skreket videre til ham (i rekonstruksjon noe slikt som) Jeg
      hører bilene kjøre forbi nede på veien, de saktner farten under den smale
      jernbanebroen. Og så hører jeg sirenene fra en brannbil, eller en politibil
      eller en sykebil, det blir svakere nå, nå er det nesten borte. En vakker dag
      blir det sterkere og sterkere, og så stanser den her. Eller kanskje ikke. De
      henter jo ikke døde for fulle sirener, liksom det skulle haste med å sende
      dem til Paradiset, og sirenene var en prøve på den himmelske musikk. Å
      dødsgudens hall og Persefones hjem! Å Hermes som fører oss ned under
      jord! Å hør meg, du mørke forbannelsens dis og blodhevnens vetter av
      gudenes ætt. I strenge som skuer det rettløse mord og ser når en ekteseng
      skjendes ved hor, å kom deg og hjelp oss! Å, hevn dog vår far, og send
      meg tilbake min elskede bror! Inkontinens igjen, den dagen også, på et
      dunkelt sted i sjelen, som bobler, klare og velformede gassbobler, kan stige
      opp til overflaten fra gjærende planterester på bunnen av et tjern, eller det
      var en tombolaboks full av ark fra gamle rollehefter, og uten forvarsel ble
      ett av dem trukket ut, og munnen ble et åpent hull mot antikken, eller den
      elisabethanske epoke, eller den naturalistiske, eller når- og hvorsomhelst
      ellers, i prinsippet. Siden hadde hun skreket noe om varmen, spurt om det
      så ut som naboene var hjemme, hun hadde ikke hørt dem, og han svarte at
      han hadde ikke sett dem, at gardinene var trukket for, at ingen solte seg på
      plenen (dessverre, en nesten uforstyrret glede, med blind kone, når nabo-
      fruen var antrukket i bikini, og det ga ham alltid en merkelig følelse av å
      gjenoppleve noe, dette å se en ung kvinne nesten naken i solen); og da hun
      hadde fått den opplysningen, hadde hun resolutt trukket av seg parykken,
      den grå parykken med fall (litt mer enn hun hadde hatt, strengt tatt), og
      lagt den på havebordet, og dette minnet ham om at gebisset, tross alle slags
      vidunderlige kremer og pulvere, satt dårlig, og gjorde ham sår i gommene,
      så han hadde, etter en smule famling, fått tak med tommel- og og langfin-
      ger, hadde gapt og dratt det ut, lagt det ved siden av parykken hennes, på
      det hvitlakkerte havebordet med åpne mellomrom hvor mindre gjenstan-
      der, så som pengestykker og kulepenner, ufeilbarlig pleide å forsvinne; men
      de to relikviene ble liggende der trygt, som om noen nettopp hadde skiftet
      identitet, lagt igjen sine gamle tenner og sitt gamle hår. De var blitt liggende
      der, gjenglemt i forvirringen, til utpå ettermiddagen, da han var tilbake fra
      sykehuset, og solen sto støvete inn over bordet, så det skinte i de litt for
      
      GRAVGAVER | 93
    Page 94: |
      blanke hårene av kunststoff, mens begge protesers slagskygger hadde løst
      seg ut fra skyggen av huset, stilleben og solur samtidig, i sollyset og som-
      merheten hvor kalde lyddråper av fuglekvitter stundom drysset. Det skin-
      ner i de gulhvite tennene; bare den innerste jekselen i underkjeven mangler,
      mens hele hodeskallen er fullkomment bevart, forseglet i profil, i den (nå
      steinharde) pyroklastiske massen som sprøytet over dem med en hastighet
      på hundre kilometer i timen, der de lå sammenkrøpet, hele kroppen for-
      trukket av skrekk og hjelpeløse forsøk på å verge seg, under buegangene i
      muren nede ved stranden, og noen centimeter fra munnen kommer hånden
      til syne i den kornete tefraen, kanskje løftet til beskyttelse, ihvertfall knyttet,
      for de to ytterste fingerleddene er usynlige, bøyd innover i massen, og på
      pekefingeren, merkelig nok, to tykke gullringer etter hverandre, skinnende
      gulblankt mot knokkelfingerens brunfarve, den ene med en stor rød stein
      (rubin?), den andre med en mindre, grønn (smaragd?), og det ser ut som
      den tomme øyebulen, metallisk-blålig av mineralavsetninger, stirrer rett
      mot disse tegnene på rikdom og makt. Den eksakte datoen for katastrofen
      er kjent.
    Page 95: |
      NEI, IKKE DET )
      Historier
    Page 96: |
      
    Page 97: |
      GULL, VINTER
      
      For eksempel kunne jeg begynne med tujaen der den står og rokker i
      vinden; en slags grønn, konisk mopp av bar. Det lille treet vipper elastisk
      som en punchingball, eller kanskje som visse typer leketøy festet til spring-
      fjærer, men mer kaprisiøst, mindre mekanisk (nomadene: de knusktørre,
      kvasete buskene som blåser gjennom ørkenen sammen med sanden og stø-
      vet, hekter seg fast i en trestamme, hopper videre som klovnete skjeletter
      av fillebøller). De har helt forskjellige måter å røre seg på i vind, særlig svak
      vind: de små bartrærne oscillerer slik at toppen beskriver en slak bue, eller
      kanskje en sirkel (hvis vinden kommer fra flere hold), mens frukttrærne
      (ihvertfall nå, om vinteren) bare flimrer med de tynneste kvistene, det lig-
      ner tentakler eller følehorn, kanskje på sjødyr, eller insekter, men stammen
      og de tykke greinene forblir mer eller mindre urørlige. Hvis jeg bare kunne
      beskrive haven slik den ligger nå, uten noen historie, omtrent farveløs, tre-
      snittaktig, nesten helt svart og hvit, bare formidle synet av haven, ikke noe
      annet, som om jeg var et hjerte- og hjerneløst øye, som om jeg var et video-
      kamera av ord. Fotografiet, tatt fra vinduet i annen etasje, av innkjørselen,
      med gasbindtynn fersk snø, og fotsporene, med hæler og skotupper begge
      veier (til og fra porten, liksom en fot kunne gå forover og bakover samtidig
      uten å spjære kroppen), mørke som sott lekker på lerret (det som kalles
      fumage), rotet sammen på grensen til det nonfigurative; men så kattespo-
      rene, de runde, ensomme merkene etter kattens poter i den hvite, umer-
      kede snøen, på tvers av fotsporene, bort fra dem, likegyldige til de vanlige
      ferdselsveiene, katten som går tvers gjennom de vinterkledde menneskene
      og kommer ut på den andre siden, uskadd, likegyldig. Haven skulle ikke
      bare være mennesketom, den skulle være ubebodd, ligge på en øde steppe,
      i Sibir, på en planet ingen noensinne har sett og aldri kommer til. Nå, etter
      at mildværet har smeltet snøen som lå i skumaktige remser over greinene,
      er trærne våte og svarte som iglerygger. Jeg ville beskrive bærbuskene, der
      de spruter opp av snøen lik granatnedslag eller svarte edderkopper, hvordan
      man på bakken, mellom kvistene, kan skimte råtne blader som er rakt inn
      der (slik man feier støv under teppet), en klissen kake av løv, ikke lenger
      brune, men svarte og læraktige, de revner lydløst (ikke ritsjende som tørt
      
      NEI, IKKE DET 97
    Page 98: |
      høstløv) og dvaskt hvis man river dem i stykker, lik jordslått tøy eller pløsete
      papir. En haug. Omgjerdet av lemmer støttet med rustne armeringsjern, en
      hengslet grind fra et gammelt havebord (man ser hullet til parasollstangen),
      i ferd med å råtne mer og mer, nedenfra, fra der jorden møter plankene,
      der humusfukten trekker seg vertikalt inn i trefibrene, omtrent slik tenner
      råtner: skrå, brunflisete kanter sakte på vei oppover (ikke rettlinjet, men
      ujevnt, som når en kvinne løfter kjolekanten), liksom porten var, ikke ten-
      ner, men tvert om et måltid for jorden, noe den holdt på å fordøye, inntil
      porten vil stå helt åpen, eller rettere sagt være borte, og alt den holder til-
      bake (den kan lukkes med et låsjern hvor en titoms spiker er stukket inn) vil
      brøyte seg ut i form av et langsomt ras (porten nesten umulig å lukke fordi
      haugen er for svulmende, kan man si: for svulstig?). Men hierarkiet, ikke
      av verdi, men av tid, målt baklengs: øverst snøen (ispedd aske fra ovnene
      i huset), deretter et tykt lag blader etter frukttærne, rakt vekk fra plenen
      og kjørt dit i trillebår (pluss endel lønneblader som drysser ned på haugen
      direkte fra treet, det står krøkt over den fra den andre siden av det rustne
      nettinggjerdet); så en forgjengelighetens kompott av forkastet nedfallsfrukt,
      epler og pærer i alle stadier av forråtnelse, fra den lille brune flekken på
      siden til det helt svarte med hvite muggkrystaller; så gress, dels kladdete,
      kort gress fra undersiden av dekselet på motorklipperen, dels løsere gress
      fra plenen, dels bunter av lengre strå fra rundt trestammenne og blomster-
      bedene, et tykt sjikt gress, hvis lagring begynner allerede i mai; under der
      igjen en ubestemmelig overgangssone mellom organiske ting som ennå kan
      identifiseres som former, og jord; og til slutt, underst, et egentlig ganske
      tynt lag matjord, fet muld, ikke helt ren, iblandet råttensvarte kvister og
      sølvpapirbiter eller vindushengler (som har fulgt med asken ut), men dog
      jord; alt det øvrige bare på vei ned mot jorden. Trærne står så tett ved hver-
      andre at kvistene, sett ovenfra, rører hverandre, veves inn i hverandre, et
      svevende nett av svarte tråder over haven, så lett at det virker mulig å puste
      det inn, inkorporere det i lungene. Ved siden av komposthaugen, garasjen,
      som ikke beskytter noe kjøretøy mot en fallende bruktbilpris, men derimot
      en heteroklitisk (dette ordet har noe dulgt erotisk ved seg, oppfordring til
      gjettelek) opphopning av gamle dragkister, hullete sofaer, panelbord, stiger,
      verktøy, ståltrådveiler, loslitte tepper, sammenrullet plast, sementssekker,
      utslitte bildekk, skjeve sykler, teltstenger, størknede pensler i malingsbok-
      ser lik neddryppede lysestaker, taustumper hengende fra taket, musefeller,
      
      98
    Page 99: |
      hockeyskoøyter, insektmidler, støv. Skilt fra garasjen av tørkeplassen ligger
      huset.
      
      Men jeg ville ikke si noe om huset, ikke noe om hva det inneholder, hvem
      som bor der, nei, noe annet, jeg ville fortelle om mørket i boken, kanskje,
      et sted der inne, og om dyret av gull. Om mørket, den ubestemmelige lys-
      kilden, kanskje en oljelampe, som får det til å skinne i det gapende uhyret,
      i de øgle- eller paddeaktige øynene, i finnene som stråler ut fra bakhodet,
      i den beskjeggede mannen som står oppreist på uhyrets hode, eller snarere
      synes å tyte ut av et hull i det, lyset skinner i monsterets tenner, spisse som
      tårner eller kaktusspigger, og i den lille skikkelsen som kaster seg ut mellom
      dem. Den skarlagensrøde vinen brenner i glasset, mot det svarte ingenting.
      En kjempe med fiskehale, en mannlig havfrue, bærer skålen med armene
      strukket bakover og oppover, i korsfestelsesstilling. Han står på vannet av
      gull. Han er tvunget til å se ned.
      
      Opp av snøen stikker såvidt bunnen av en brun plastbøtte med fire epler
      på. Jordbærakeren synes bare svakt som langstrakte, parallelle pløser, og det
      ligger sannsynligvis løker og venter innefrosset i blomsterbedet, på en vår-
      dags signal (hvis man unnskylder denne antropomorfismen), men de vises
      ikke, disse krokus, pinseliljer og røde tulipaner. Nei, ikke blodflekkene på
      snøen, under det vavrende lyset fra hodelyktene, dem ville jeg ikke skrive
      om, ikke det overmodige hoppet (som kanskje skulle imponere henne) han
      gjorde i en sving, pannen hans som traff knausen med et hørlig dunk, akku-
      rat under bretten på topplua, hodelykten som sluknet brått som om den var
      blitt skrudd av, han som ble liggende, skriket hennes, og blodflekkene på
      snøen, de som fikk kvalmen og svimmelheten til å hvirvle seg spiralformet
      gjennom min hvitnende kropp, mitt dumme tiltaksløse ansikt som snudde
      seg vekk fra en hematologisk bagatell, kastet ned i sin egen fortids halvt utvis-
      kede skrekk. Ikke blodflekkene, som var så tykke og varme at de tærte seg
      ned gjennom snøkrystallene (offergropene i helleristningene opprinnelig
      rødmalte, ikke sant, liksom langskipene og de lurblåsende mennene med
      erigerte peniser; uvedkommende, en eskapistisk assosiasjon), men mosen,
      kanskje, den grå mosen på kampesteinen, ru og tørr som skjeggstubb, på
      trærne her ute, særlig plommetræerne med den knudrete barken, der mosen
      setter seg eksematisk fast, nesten umulig å skave av uten å ødelegge barken,
      men også helt uskadelig for treet, slik den menneskelige organisme huser
      mengder av bakterier uten engang å merke det, alle disse mikroorganismene
      
      NEI, IKKE DET | 99
    Page 100: |
      som har levd på menneskene i hundretusener av år uten engang å bli opp-
      daget, et helt alternativt, autonomt mikrounivers i kroppen, lydløst, lysløst
      (motsatt stjernene på himmelen, som måtte bli oppdaget så snart synet og
      intelligensen var sterke nok), antagelig fritt for enhver smerte, altså et helt
      lite paradis i hver kropp, et dumt lite paradis, uten behov for å se stjernene
      på himmelen, navigere etter dem, enn si stirre konstellasjoner inn i dem,
      tyde dem, for å få bukt med sin forpinthet, overhodet ingen kontakt eller
      forbindelse mellom dette bakterielle universet og det ytre rom; det døde
      og uvitende kosmos en vertsplant (nei, ikke en plante), en vertsstruktur
      for den levende og uvitende bakterievrimmelen, bare med det fellestrekk
      at de begge er smertefrie og ikketenkende (nok en uvedkommende associ-
      asjon). Men jeg ville ta med de åpne ringene som sakte utvider seg rundt
      trestammene, fordi trær tross alt utvikler en viss varme, eller kanskje bare
      reflekterer den, slik at snøen (i mildvær) åpner seg, som når man brenner
      hull i et papir, rundt stammen, og, hvis det er om våren, vokser til man
      kan se det vassengrå fjorårsgresset, mer og mer gress, inntil det er oppstått
      en slags øy av gressbakke rundt treet, ikke lenger rund i formen, men mer
      eller mindre amorf, avhengig av retning og vinkel i forhold til solen, av
      formen på terrenget og avstanden til nærmeste tre; for på et visst stadium
      av utviklingen mot vår vil de åpne råkene fra to trær møte hverandre, først
      bare i et smalt sund, men det utvides nesten fra time til time, ihvertfall fra
      dag til dag, synlig, slik at hele arealet mellom de to trærne omsider er snø-
      bart, og snøfronten fortsetter å vike mot et tredje tre, og så videre, inntil
      flaten som er dekket av snø er mindre enn den som er snøbar (og senest på
      dette tidspunkt avdekkes uvegerlig de farverike papphylsene med en slags
      rød plastnese i den ene enden og en sotete pinne i den andre, de oppbevarer
      erindringslukten av kruttlapprevolvere). Til slutt tynes snøen bort dråpe-
      vis i lommer av skygge og isolasjon (for eksempel i kroken mellom kom-
      posthaugen og garasjen og naboens garasje, dit solen aldri når) med svarte
      skittkanter (lik en skjortesnipp brukt for lenge) og isrender, mens gresset
      på den gjennombløte bakken alt har reist seg flaskegrønt i sørhellingene.
      Den ene kineseren har en skarlagensrød drakt med gullkanter, og han
      bærer en forgyldt stav over skulderen, med en stor kule på toppen. Mannen
      til høyre for ham har langt, svart skjegg hengende nedover brystet, som er
      dekket av en safrangul kjortel, og den høyre hånden er lukket om noe som
      kan ligne en kniv eller dolk. Bollen de er festet til har blå dekor på hvit
      
      100
    Page 101: |
      bunn, lokket ligger støttet mot kanten, en sølvskje stikker opp. Bollen står
      på et glassfat som ligner, ikke is, men mørkt, størknet vann, fra en eller
      annen boblende bakevje i en bekk omgitt av tett kratt, eller kanskje rett og
      slett kokende sirup, eller rav, og fra dette mørke glasset faller skallet ned
      som en serpentin, i spiral, fordi det først er kuttet en liten topp av sitro-
      nen, nuppen øverst på skallet peker nedover som en foroverbøyd kvinnes
      brystvorte, over snittet av innmaten faller skyggen fra skrellet, som altså
      bukter seg nedover fra selve frukten, der den ligger på kanten av glassfatet
      og skinner kromgult, den hvite innsiden av skallet som en snørånd mot
      fruktkjøttet, smalnende hvite meridianer opp mot polpunktet (fruktens
      sentrum); sitronen er nettopp skåret åpen, skrellet fjærer ennå svakt, etter
      at han som skrelte den tok to skritt tilbake, inn i mørket, og betraktet bor-
      det. På foldene i den tykke duken, antagelig av fløyel (men den ser ut som
      et persisk teppe), ligger et skinnende eple med stilk og blader, bladene ikke
      grønne, men råttenbrune.
      
      I den svake vinden. Disse bladene som først blir gule, sammen med de
      andre bladene, så brune, og til slutt svarte, men ikke faller av om høsten, de
      henger der hele vinteren over, nesten usynlige fordi de har samme farve som
      greinene; bare når det blåser blir de merkbare, de bivrer fort og lealaust som
      om de var bundet fast til kvistene med sytråd, innskrumpet og gondolaktig
      skjeve, og fører tanken mot et eller annet fjernt lands skikk med å henge tøy-
      filler eller beskrevne papirremser i trærne til et eller annet dunkelt religiøst
      formål, bare at disse bladene mangler enhver farveprakt og enhver mystikk,
      det er en gåte når de egentlig faller av, for de er der aldri om sommeren; på
      et visst tidspunkt mellom vinter og sommer må de altså falle av, noe som
      foregår fullstendig ubemerket, de har ganske enkelt sluttet å eksistere, og
      ikke før neste vinter vil et nytt kull (hvis man kan si det slik) svarte blader
      ha tatt plassen til de forrige, og der vil de slenge i vinden, når det er vind,
      som små fuglelik, inntil de faller av, fortrengt, muligens, skjøvet vekk, av
      de ferske, vårgrønne bladene. Sant nok, han ble ikke liggende urørlig lenge.
      Antagelig var det mest på grunn av sjokket, eller bare forbløffelsen, fordi
      han var dyktig på ski, fordi det ikke skulle hendt ham, fordi den han var
      forelsket i kom etter ham; i alle fall begynte han, uten å frembringe en lyd, å
      kave seg opp, mens hun, etter å ha skreket kort, fugleaktig, én gang, liksom
      hadde sluppet ut det overskytende trykket, og deretter ble forvandlet til et
      effektivt og praktisk tenkende menneske, jabbet mot ham på skiene, snub-
      
      NEI, IKKE DET 101
    Page 102: |
      let, skjønte at hun måtte spenne dem av seg, spente dem av seg, mens jeg
      sank ned, eller rettere sagt forsøkte å holde meg oppreist, støttet på stavene,
      slakterikvalm og svinehudhvit av dette i og for seg bagatellmessige uhellet
      som ikke engang rammet meg, dette blodet som ikke rant ut av meg, men
      av ham, som jeg ikke engang gjorde et tafatt forsøk på å hjelpe, terrorisert
      av min egen balansenerve, fysiologisk uttrykt. Som fra en karusell i fart
      så jeg hvordan hun rotet gjennom anorakklommene og fant det hun lette
      etter, nemlig en bunke hvite papirservietter som hun hadde tatt med seg
      fra den sportsstua der vi en halvtime tidligere satt med hver vår cola, eller
      mer juridisk korrekt uttrykt: som hun hadde stjålet derfra; for vi var i den
      alderen (første del av tenårene) da tyveri (selv av forholdsvis uvesentlige
      ting) representerte som en slags sødmefylt vellyst, en skrekkelig nytelse, og
      samtidig, ikke et opprør mot, men en slu omgåelse av, reglene for anstendig
      og ansvarlig oppførsel som stadig ble forsøkt lagt lik insektsegg i vår vinter-
      lige sjel, hvis man kan uttrykke det slik, av autoritetene (og disse eggene ble
      faktisk klekket ut til samvittighetens summende fluer, hos de fleste av oss,
      men ikke da), og denne bunken med papirservietter (som vitterlig beviste
      at tyveri stundom lønner seg) delte hun, og la omkring den første tredje-
      delen på såret, som trolig blødde sterkt, slik at papirserviettene raskt ble
      gjennomtrukket av blod, så hun måtte skifte dem ut med en fersk bunke,
      disse papirserviettene som egentlig skulle brukes til å tørke vekk rester av
      wienerbrødfyll og vaffelsyltetøy og kaffesøl med, og som nå hadde fått en
      utilsiktet medisinsk funksjon. Plassert under kanten på topplua hans, og
      den trukket langt ned i pannen, og strikken til hodelykten lagt utenpå der
      igjen, siden, da han igjen klarte å reise seg og gå videre; visstnok hadde også
      lua, da han endelig kom hjem, en stor og delvis størknet blodflekk, men
      den syntes ikke, fordi lua var marineblå, og den eldre søsteren hans (som
      arbeidet på sykehus) ytterligere understreket det relativt ubetydelige ved
      tilfellet, idet hun fortalte en skrekkhistorie om en forulykket motorsyklist
      som priste seg lykkelig over å ha brukt hjelm, reiste seg opp fra vraket av
      sykkelen, tok hjelmen av seg, og konstaterte at den var full av hjernemasse,
      og døde etterpå. Først etter at behandlingen av skaden var kommet såvidt
      langt, var det hun oppdaget at jeg ikke gjorde noe forsøk på å hjelpe til,
      men tvertimot selv var hjelptrengende, sittende halvt sammenkrøkt på en
      stubbe, vugget av min egen roterende kvalme, og hun mer konstaterte enn
      spurte (med anelsen av et vennlig slemt smil) om jeg ikke hadde tålt det
      
      102
    Page 103: |
      der, og jeg mumlet frem et orakelgrynt som dessverre, konteksten tatt i
      betraktning, ikke var til å misforstå. Jeg trengte noe å drikke, fant hun ut,
      så hun tok den medbragte termosflasken med resten av teen sin, skrudde
      resolutt av korken, helte opp i kruset, og tømte det i meg, og mens hun
      gjorde det, rørte hun kinnet mitt, flyktig, med to fingre som begynte å bli
      kalde og numne, en fuglevingeaktig trøsteberøring. Det er det jeg husker
      best. Og den forferdelige skammen limt sammen med gleden over det hun
      gjorde, hun, som han var forelsket i, av meg betraktet som reservert eller
      sakrosankt på en måte, hennes fingre streifet nå mitt kinn, men med et
      rødmende spor av skjensel etter seg, ikke engang over klovnens kinn, men
      over sveklingens strøk de, et strøk av medlidenhet og myk hån, ikke av
      interesse eller beundring (men det er kanskje det verste: til denne dag vet
      jeg ikke om hun, kanskje, likevel, følte et snev av tiltrekning overfor meg,
      som jeg overfor henne; sannsynligvis ikke). Ikke det. Bare haven, svart av
      trær og hvit av snø, og huset, kanskje med et gult blink gjenspeilt i et vindu,
      fra varsellampen til en forbipasserende snøryddingstraktor. Hvis jeg kunne
      skrive, ville jeg beskrive det. Og for enden av plankestabelen, en liten dam
      av smeltevann allerede, de halvt nedsisede flikene av en oransje plastpresen-
      ning, noen støperester lagt på som tyngde, en værslitt lektebit dykket ned
      i vannet, brunmørken, vasstrukken, i ferd med å råtne, langsomt, under
      de to eller tre varmegradene, og, oppbløtt, klemt, krøllet mellom planker
      og is, av en eller annen grunn, en amatørplakat som forkynner EGAVER
      EARTIKLER KELOTTERI FETERIA TENTREKNING og LØRDAG, med
      store typer, svart på kanarigult. Men jeg kan ikke. Noe annet har meg i sin
      makt. I det grunne, men mørke vannet kan jeg nå se uhyret av gull funkle,
      de leppeaktige kantene langs munnen rødglinsende, de spisse tanngardene
      som skilles av det digre, forslukne gapet, gapet en naken skikkelse styrter
      ut av, en mann av gull, som man kunne tro flykter fra sin egen skrekk, fra
      kapitalismens griske monster, eller fra selve tiden, men som i sitt byks av
      urørlig panikk ikke redder seg fra noe, bare forblir der, skinnende i mør-
      ket av fullkommen, uhjelpelig ro, et avbildet mesterverk av gullsmedkunst,
      stjålet, omstøpt, ødelagt for lenge siden, trøsterikt i sin utilgjengelighet, der
      nede i det grunne, svarte isvannet, omgitt av den kakete, klisne senvinter-
      snøen som er grånet av eksos og sotpartikler, ikke hvit, ikke ren, ikke tom.
      
      NEI, IKKE DET 103
    Page 104: |
      SPILL
      
      Grusen, eller den hardtrampede jorden, den tilhørte en tørkeplass, rett
      og slett, tom for vasketøy den dagen; de blå (eller gule eller grønne) plast-
      snorene hang i slakke buer, som på et instrument når strengene skrus løs,
      mellom to stativer, grå jernrør av form som ubrukte heftestifter stukket ned
      i bakken, og det var disse stativene de hadde brukt som mål (uten keeper)
      i en klossete etterligning av fotballspillet, med sterkt redusert bemanning,
      dette anstrengende og gledesløse spillet han aldri hadde forstått vitsen med.
      Denne varianten nærmest en slags driblekonkurranse full av seige, rykk-
      ende og sparkende ben som filtret seg irriterende i hverandre, som uavlatelig
      låste seg i anatomiske blåknuter mens lærballen spratt unna og ble fanget
      av en tredje (eller fjerde eller femte) spiller, som eventuelt sparket den i i
      mål, det vil si gjennom den selvfølgelig nettløse portalen som jernrørene
      utgjorde.
      
      (Zenet ble spilt på et brett med tredeve ruter, men ettersom reglene er gått
      tapt, vet man ikke hvordan. Under Det Gamle Riket disponerte hver spiller syv
      brikker, som ble redusert til fem under Det Nye Riket, da spillet hadde fått en
      religiøs betydning, ved at man symbolsk forsøkte å vinne tilgang til livet etter
      døden.)
      
      Det var mens de holdt på med dette, at denne mannen kom inn porten
      fra gaten, fra bussen, det vil si fra jobben, kledd som alle middelaldrende
      arbeidere på den tiden, det vil si i grå eller brune, ubestemmelige, nesten
      kamuflasjeaktige klær (liksom han skulle gå mest mulig i ett med støvet,
      oljen, rusten og skitten fra jobben også i fritiden, eller ikke synes i de møk-
      kete bygatene, eller begge deler), en rutete flanellsskjorte, åpen i halsen, og
      i den ene hånden en brun dokumentmappe av lær, med en todelt lukke-
      anordning (av en slags bøyler som gled ned i slisser) som ga fra seg karak-
      teristiske korte metallknepp når den ble trykket på plass, svakere når den
      ble åpnet, en mappe som trolig aldri hadde inneholdt dokumenter av noe
      slag (i det minste hva man vanligvis forstår med dokumenter, det vil si noe
      som har med abstrakt, formelt, byråkratisk arbeid å gjøre, eller i det minste
      simpelt funksjonærarbeid) men derimot, sannsynligvis, også den dagen,
      hadde rommet en avis (kanskje), en eller flere matpakker (grått, knitrende,
      
      104
    Page 105: |
      gjennomsikinnelig papir rundt), eller en matboks av blikk, svakt bananfor-
      met for å imitere brødskivenes krumming (i så fall, på dette tidspunktet, om
      ettermiddagen eller tidlig på kvelden: tom), samt en termos som inneholdt,
      eller hadde inneholdt kaffe, pluss eventuelt andre, mer tilfeldige ting, som
      sukkerbiter, tippekuponger, mannfolkblader eller lignende.
      
      (Gravens eier sitter, omgitt av sin familie, benket rundt et bord som bugner
      av overdådige retter. I tilfelle prestene og etterkommerne skulle glemme, etter
      mange generasjoner, å gi offer til den døde, skulle bildet sikre hans fortsatte
      eksistens i graven.)
      
      Det var denne mappen han satte fra seg, mot den ene stolpen på tør-
      kestativet, for, med en spontan jovialitet utenkelig for funksjonærene som
      bodde i murhuset, å kaste seg inn i deres barnslige fotballspill, avslappet
      og belærende på samme tid; ikke for harde spark, ikke for aggressive finter,
      bare akkurat nok engasjement til å underholde seg selv og begeistre dem,
      en voksen som uoppfordret gikk inn i flokken, nesten, og samtidig fortsatte
      å være en utenforstående (slik, for eksempel, en ingeniør kan skåle i cham-
      pagne med skytebasen ved et tunnelgjennombrudd, liksom de, for øyeblik-
      ket, hadde samme sosiale rang), mens de hele tiden visste at han ikke ville
      holde på særlig lenge, at han snart ville gripe den brune dokumentmap-
      pen og gå for å spise middag, gå over grusen langs baksiden av murhuset,
      inntil den tok slutt, gled over i en smal sti gjennom gresset i den (merkelig
      nok) nesten treløse haven, parallelt med naboeiendommens nettinggjerde,
      mot huset der han bodde sammen med kona. Eller rettere sagt hytta der
      han bodde, nesten et skur, plassert aller nederst i den store haven (lengst
      mulig vekk fra murhuset, som en inntrenger, en snyltegjest, liksom hytta,
      eller skuret, var blitt skjøvet inn fra utsiden gjennom et hull i gjerdet),
      kanskje femten kvadratmeter, hvitmalt ytterpanel, grønne vindusrammer
      og vindskier, bølgeblikktak med ruststriper, fuglekasse under mønet, men
      (så vidt han husket) tilkoblet elektrisitet, tross alt; likevel minnet den om
      en slags feilplassert kårstue midt i byen (eller forstaden), eller et påbegynt
      friluftsmuseum, slik trange, vindskjeve hus fra sanerte proletarstrøk kan
      rives og bygges opp igjen andre steder, og beses mot gyldig inngangsbillett.
      
      (Gravkammeret med sarkofagen og det mumifiserte liket lå dypt under
      jorden, men kommuniserte med selve byggverket via en loddrett sjakt opp til
      overflaten. I mastabaen fantes et offerkammer med en blinddør, og den dødes
      ka kunne ifølge troen bevege seg opp sjakten og gjennom døren for å motta
      
      NEI, IKKE DET | 105
    Page 106: |
      offeret. Eller det fantes også statuer av de døde i et lite rom ved siden av, bare
      med en smal sprekk åpen mot offerkammeret, slik at avbildningen kunne puste
      inn begravelsesrøyken.)
      Men han kunne ikke huske å ha vært inne i denne hytta (eller dette sku-
      ret) hvor mannen bodde, hverken den gangen eller senere, så det var stadig
      en gåte hvordan den var møblert, hvordan det for eksempel var plass til en
      dobbeltseng (hadde de kanskje køyesenger?), pluss slike ting som komfyr
      eller kjøleskap (hadde de rett og slett ikke kjøleskap?). Det var i alle fall
      mot denne hytta han, arbeideren, ville gå, etter å ha spilt fotball med dem
      en kort stund; det var mot denne hytta han ikke gikk, fordi han plutselig
      fikk det innfallet å spille full mann for dem; det vil si at han begynte å rave
      omkring på tørkeplassen (dekket med grus eller hardtrampet jord) som
      om han hele tiden svede i fare for å bikke definitivt over, stupe i bakken
      og bli liggende, men stadig svaiet tilbake i likevekt, lik dette leketøyet, en
      pappfigur med blyklump nederst og noe som ringlet inni, eller som om
      han hadde tatt på seg den typen morosakbriller som (ved hjelp av brytende
      linser) synkvervet en, bokstavelig talt, slik at man ikke kunne gå ordentlig,
      men sjanglet ufrivillig hele tiden, samtidig som han presset begge hendene
      hardt mot brystet, med en gestus de (på det tidspunktet) hadde oppfattet
      som et forstadium til det å spy, i fylla. Han husket hvordan de øyeblikke-
      lig hadde begynt å skoggerle, overgivent og uberegnende slik enfoldige ler
      når de blir stilt overfor et elementært absurd faktum, et fysisk groteskeri
      uten behov for intellektuell anstrengelse, og hvordan de hadde fortsatt å
      le, unisont, da han, langsomt, ikke egentlig i sikksakk, men i stabbende,
      halvrutsjende etapper, stavret seg i retning av murhuset, baksiden av det,
      stadig uten å si et ord, bare med enkelte hule, bobleaktige stønn, som av
      oksygenmangel, og snudde seg, med ryggen mot, ikke veggen, men mot en
      søppelkasse som sto inntil, av en type som nettopp (målt fra angjeldende
      tidspunkt) var innført, obligatorisk, med løs papirsekke (til forskjell fra de
      gamle firkantede dunkene som oftest ble båret ut på søppelmannens skul-
      der, denne beskyttet av en lærpute, og tømt direkte i renovasjonsbilen, og
      båret tom tilbake til stativet), og han lot seg gli, med ryggen mot den grå alu-
      miniumen, ned i sittende stilling, så det nesten lignet en gymnastikkøvelse
      eller en fjellklatrerteknikk, med bena rett fremfor seg, og ble sittende der,
      stadig med hendene presset mot brystkassen, stadig uten å si noe, til deres
      store begeistring, denne imitasjonen av en full mann som ikke klarte å gå,
      
      106
    Page 107: |
      selv ikke sjangle, lenger, og måtte sette seg; hele inkarnasjonen av begrepet
      'full mann', slik det fremsto for dem da, av noe skremmende, men komisk,
      en fallen voksen engel, endelig sunket ned under dem, fysisk og mentalt, fra
      sin herskerposisjon, i dette tilfellet bare symbolsk, men ikke mindre effekt-
      fullt for det. De lo mer enn noensinne. (Den sterkt berusede de fulgte etter,
      den gangen, inntil han ble stående og svaie, eller nærmest sove, mens han
      klamret seg til et hvitt trestakitt som en av dem hadde ristet brutalt i, en
      slags teppeaktig bølgebevegelse gjennom gjerdesprossene, slik at mannen
      mistet taket (men var det egentlig derfor? ville han mistet det i alle fall?) og
      deiset ned i veikanten; redselen deres da de skjønte hva som var skjedd.)
      Han bare fortsatte å sitte der, i den samme stillingen, med ryggen mot den
      grå søppelkassen, dens sannsynlige innhold, like bak hans krummede rygg-
      søyle, av tomme melkekartonger, fiskebein, hermetikkbokser, kjøttslintrer,
      råtne grønnsaker, dyreknokler, sauserester, flekkete servietter, potetskrell,
      fettklumper, tomme sjokoladeesker, klisne eggeskall, blodbrune menstru-
      asjonsbind (vitner om en biologisk mekanisme: kvinnens eggløsning, som
      hadde muliggjort selve hans fysiske eksistens, den som nå ble banket i styk-
      ker ved hvert hjerteslag), appelsinskall, mugne osteskorper, og så videre,
      alt dette som til sammen avgir en vammel, råttensøt stank når man åpner
      lokket, alt dette avfallet som hver husstand (som det heter) avler (omvendt
      avlingen av liv) så og så mange kilo av i uken, eller måneden, eller året, en
      slags utstøtningsprosess analog med kroppens utstøting av urin og avfø-
      ring, for ikke å forgiftes av, drukne i sitt eget søppel, slik fostre, eller snarere
      nyfødte, in statu nascendi, av og til kan forgifte seg selv ved å defekere i fos-
      tervannet (som da kjennetegnes ved en grønnlig farve) og deretter trekke
      væsken ned i lungene, som blir forurenset, den påtroppende værende bok-
      stavelig talt kvalt i fødselen av sin egen næring; søppelet: en slags varenes
      nattside, varenes aldring, død og forgjengelse fjernet fra supermarkedens
      renvaskede og systematisk innbydende hyller.
      
      (De trodde at individene var satt sammen av flere bestanddeler. Døden
      tenterte mot å skille dem ad, og for at et liv etter døden skulle bli mulig, måtte
      de ulike bestanddelene holdes samlet. Derfor måtte det døde legemet bevares
      i god stand ved å balsaneres. Den døde – eller snarere hans ka – trengte å
      spise akkurat som de levende, og måtte derfor forsynes med mat. Om liket ble
      forsømt og råtnet, inntraff en annen, definitiv død, eller også virret den døde
      omkring i all evighet i dunkle verdener.)
      
      NEI, IKKE DET 107
    Page 108: |
      Han reiste seg ikke opp og avsluttet spøken med et skjevt smil til dem, slik
      de hadde ventet; han satt der, inntil latteren liksom tok slutt i dem, surklet
      bort, som når en vaskeservant tømmes, og de begynte å ane uråd, ség mot
      hverandre til en lavmælt (plutselig) klynge, ble enige om at noe ikke stemte,
      at mannen måtte være syk, ikke på tull men på ordentlig; hvoretter de like
      plutselig begynte å løpe, sprengløpe (liksom fotballspillet bardus ble for-
      vandlet til friidrett) bortover den smale stien til hytta (eller skuret) der han
      bodde, hvor de bråstanset før de banket på døren (ingen ringeklokke), like
      forsiktig og nølende som spurten hadde vært bestemt. Arbeiderens kone
      kom til syne i døråpningen, forbauset, uforstående (antagelig, han husket
      ikke ansiktsuttrykket), og de forklarte, ubehjelpelig, famlende, stotrende,
      men tross alt semantisk begripelig hva de trodde de hadde oppdaget (for
      sent). Han husket hvordan hun øyeblikkelig var blitt totalt forvandlet, hvor-
      dan skrekken kastet seg inn i kroppen hennes som et stikkende eller bitende
      dyr, i ansiktet hennes, og hvordan hun bare, uten å tenke, i en ren refleks,
      gispet to ord: Hjertet! Hjertet! (ikke slik dette utbruddet kunne bli brukt
      av for eksempel en melodramatisk dikter eller en hypnotisk folketaler, i bil-
      ledlig, konvensjonell, og fullstendig afysisk forstand, men med henvisning
      til hjertet som fysiologisk fenomen, muskelen, pumpen, hjertet av dyna-
      misk bevegelig kjøtt), og hvordan hun hadde styrtet bort, langs den smale
      stien gjennom haven, kledd i en slags blåtøyskjole og kjøkkenforkle (hadde
      han ikke en svak erindring om lukten av middagsmat fra døren som ikke
      ble lukket bak henne? i tilfelle fra et tilberedt måltid som mannen hennes
      aldri skulle få smake, som ble stående og svi seg, eller bare ble kaldt), mot
      der hvor mannen satt, halvt sammenkrøkt, med ryggen inntil den grå alu-
      miniumen i søppelkassen. Fra dette punktet ble også erindringene uklare,
      kanskje fordi forvirringen og redselen nå hadde overfalt ham (og sannsyn-
      ligvis de andre barna) idet det gikk opp for ham at noe forferdelig virkelig
      var skjedd.
      
      (For å forsikre seg om slike ofre satte mastabaens eier i sin levetid opp en
      kontrakt med prestene: i bytte mot inntekten av noen åkre, skulle de regelmes-
      sig bære inn drikke og matvarer i offerkammeret.)
      
      Men på en eller annen måte, av en eller annen, ble noen i murhuset vars-
      let, og de igjen, en av dem, måtte ha ringt etter sykebil (ikke en moderne
      legeambulanse, men en av disse gamle kasse- eller kisteaktige bilene, en
      slags varebiler eller stasjonsvogner, skittengule, påmalt ordet SYKE - BIL,
      
      108
    Page 109: |
      og forsynt med en vippedør bak, et glimt av jernstativ og mørkegrå, snus-
      kete ulltepper når den ble åpnet), og de voksne skysset dem vekk, som fra
      en fjernsynsfilm de ikke hadde lov til å se. Han selv ble kalt hjem til mid-
      dag, en eller annen middag bestående av en rett med lapskaus, kjøttkaker,
      lungemos, kokt torsk, eller hva det nå kunne ha vært, iallfall helt sikkert
      ledsaget av kokte poteter, alltid kokte poteter, som trolig også sto og ventet
      på den døende, i hytta (eller skuret), på det tidspunktet enten kokt i stykker
      til en melen, snøsørpeaktig masse, eller bare kalde, ikke spiste poteter, som
      om han, barnet, hadde fått i oppdrag å fortsette å spise kokte poteter iste-
      denfor den døende, som ikke var i stand til å fortære noe som helst, en slags
      potetspisingens tradéring, kontinuum. Men det hadde vært umulig, etter
      middagen, etter at maten (hadde han orket å spise noe særlig? sannsynligvis:
      ja) var begynt på sin meandriske vandring ned gjennom fordøyelsesappa-
      ratet, for å sikre hans fortsatte overlevelse, ikke å vende tilbake til åstedet
      (liksom i det klassiske kriminallitterære ordtak) der det hadde hendt. Han
      hadde, helt alene denne gangen, åpnet den brede jernporten inn fra veien,
      gått, eller snarere sneket seg, eller var blitt dratt av en slags fjernstyring,
      over grusen, forbi de lukkede garasjedørene, og kikket, negativt nysgjerrig,
      rundt hjørnet, akkurat tidsnok til å se to av murhusets voksne, mannlige
      beboere, muligens en regnskapssjef og en ingeniør, legge et teppe, et slags
      pledd eller lignende (et slumreteppe var det, beregnet på salige middagshvi-
      ler), over den døde, inkludert hodet. Dette tegnet (det tildekkede hodet),
      som han ellers bare kjente fra filmer og bokillustrasjoner og tegneserier, ble
      omgående forstått. Det var gått minst en time siden de hadde ringt etter
      sykebilen, en sykebil som av en eller annen grunn (manglende kapasitet?
      sløvhet? motorstopp?) ikke hadde innfunnet seg, mens denne mannen satt,
      eller, etterhvert, lå, og døde av et hjerteanfall. (Faren til en av kameratene,
      en middelaldrende mann som også hadde ligget og død av hjerteinfarkt
      i minst en time, eller halvannen, før sykebilen kom (og da med en annen
      funksjon enn ambulansens, strengt tatt: likbilens), og de etterlatte (som det
      heter, liksom den døde hadde reist bort, i en båt, kanskje, og de andre sto
      igjen på bredden, på bredden av en eller annen Styx og vinket, gråtende)
      hadde fått vite, trolig fra en lege, at dersom sykebilen hadde kommet før,
      kunne, eller ville, mannen vært reddet, liksom den fotballspillende arbei-
      deren kanskje kunne vært reddet.) Han, arbeideren, ble således den første
      døde han, barnet, hadde sett i virkeligheten; riktignok bare på avstand,
      
      NEI, IKKE DET | 109
    Page 110: |
      kansije ti meter, der han lå på ryggen, flyttet fra grusen til gresset, med
      en omsorg som på det tidspunktet var overflødig, med slumreteppet over
      hele kroppen, inkludert ansiktet. Slutt der, idet han kom gående, eller sna-
      rere listende, rundt hushjørnet, bråstoppet, og, lett foroverbøyd, strukket
      lik et følehorn eller en antenne (som når de lekte tjuv og purk eller lig-
      nende) mot de to mennene som bredte ullteppet over den døde. Minut-
      tene, timene, for den saks skyld dagene etterpå fullstendig utvisket; bare
      omigjen og omigjen, en filmbit som spoles tilbake og vises, spoles tilbake
      og vises, som når etterforskere leter etter et spor, dette øyeblikket da han
      rundet hushjørnet halvveis, bråstoppet (liksom han støtte mot et usynlig
      rekkverk foran en dyp sjakt) og fikk se de to mennene akkurat idet de dek-
      ket den ikke lenger levende arbeideren med ullteppet.
      
      (Ifølge dem var bildet på sett og vis likeverdig med virkeligheten, og derfor
      kunne statuer bli levende. Man ga dem liv gjennom åpningen av munnen,
      samme ritual som ble brukt på mumiene. I mastabaens offerkammer ble det
      på en steinplate gravert et bilde av den døde sittende foran et bord med over-
      dådige retter. Om presten forsømte sine plikter, sørget scenene fra hverdagsli-
      vet på gravens vegger for den dødes behov. Bønder sår og høster, tjenere baker
      brød, kvinner vever lintøy, og alt dette blir til virkelige brød og virkelige klær.)
      
      110
    Page 111: |
      GLEDEN VED LANDSKAPET
      
      Det er om ettermiddagen. Mot den blasse, disige og skyede himmelen
      lyner en klynge svære, ribbede eiketrær, negativt, i svart, synsnerver ampu-
      tert for sitt grønne øyeeple, med snø blåst inn i stammenes barkfurer og
      greinkløftene, to stammer i matt speiling (grumset til med isklumper, pin-
      ner og steiner), ved siden av skyggebildene av de tre barna som sklir på isen,
      eller rettere sagt, den ene som sklir (hvit stripe) og de to andre som ser på,
      gutten (en pike står ved siden av ham) med hendene i lommen, antagelig
      for å varme seg; trærnes speilbilder ubevegelige (bare i ekstremt sterk vind
      ville man kanskje se dem pendle tregt over den blanke flaten, liksom de var
      undervannsplanter eller råtne stokker fastklemt i mudderet), mens barnas
      skygger fremstår virrete og ustadige, og man vet at de snart vil bli borte,
      mens bildet av trestammenne vil forbli i den blågrå isen, inntil det svertes
      inn i mørket når den korte dagen er over. Snart, men ikke ennå. Kjerre-
      og vognhjulene har skåret igjennom det tynne, lintøysaktige snøfloret med
      parallelle, rustbrune striper; mellom dem er snøen kratret til av menneske-
      og hestesko, slik at veien enkelte steder ligger nesten bar og brun, og på et
      slikt sted (eller kanskje er det blitt slik av at dyret har stått og trippet på
      den samme kvadratmeteren ganske lenge) har han stanset hesten, og han
      sitter foran sekkene med varer på hestens lender, han vrir kroppen litt mot
      høyre, med den venstre armen utstrakt, håndflaten opp, en svingende gest
      man gjør for å understreke noe man sier; han henvender seg også tydelig
      til de to fotgjengerne på veien nedenfor ham, to korte, tette skikkelser, lik-
      som emballert, revet, i de grove vinterklærne av ull og filt, en mann og en
      kvinne, begge med kurver på ryggen, ikke fylt med brenne, som man kan-
      skje kunne tro, men tydeligvis med varer, på vei tilbake fra landsbyen, for
      det må være innkjøringen til en landsby; forbi det spissgavlede murhuset
      (som et falleferdig skur eller fjøs av værslitt tre støtter seg til) fører veien
      mot et svart kirketårn og noen diffuse tak, men det er for langt borte til å
      skjelnes i detalj. Det er senhøstes. Ennå henger røde blader (kobberaktige i
      løden slik rødt hår kan være det) igjen som tøyfiller på grenene. Over den
      skogkledde haugen bak murhuset står løvtrærne gjennomlyst av de bleke
      skyene, et farvet skum (som av saft-og-vann), en rødlig tåke av halvna-
      
      NEI, IKKE DET 111
    Page 112: |
      kent kvistvev over den tette, krattaktige småskogen, svart av våte stammer
      og jord. Høyt oppe, et sted i luften over det som kan være landsbyen, fly-
      ter noen løsrevne, svarte fugler, ravner, kaier eller kråker, ikke større enn
      øynene til dem som snakker sammen i forgrunnen, eller som løv blåst løs
      fra kvistene, holdt oppe av en tilfeldig luftstrøm. Følger man den snødekte
      veien, fører den inn i mørket. Ingen kirke. Ingen landsby. Ingen ås i det
      fjerne. Nærmere bestemt, mørket i potetbingen. Den ligger rett under ska-
      tollet her (om man unntar første etasje), i kjelleren, bingen hvor de siste
      potetene fra i fjor høst nå kryper sammen og rynker seg, blir klissent-bløte,
      vokser til med giftgrønne muggflekker, mens voksgule groer, uansett pote-
      tens posisjon, skyter opp, rett opp i mørket, uten jord, direkte ut av den
      døde poteten, som en tistel ut av øyenhulen på en fallen soldat, der nede i
      kjellermørket, på treristen hvor jorden fra mange års matpoteter har drysset
      i form av et brunt støv, det legger seg som grå kanel på fingeren når man
      gnir den langsmed fjelene.
      
      Han hørte navnet sitt. Han hadde et øyeblikk innbildt seg at det var en
      annens fottrinn, de virket ukjente, raskere og hardere enn den vanlige, sni-
      kende-usynlige måten hennes å stiltre seg opp trappen til annen etasje på,
      men nå hørte han navnet sitt bli ropt, pepet, først utydelig, bak døren (og
      alt da hadde han, med et sukk av resignasjon, løftet blikket fra den oppslåtte
      folianten på skatolklaffen, dratt hånden gjennom hårkransen der bak, og
      rutinert avventende stirret ut av vinduet, inntil han ble nødt til å snu seg
      halvveis mot den sagende stemmen mens den nærmet seg som et modell-
      fly); deretter aldeles distinkt, bare et øyeblikk overdøvet av smellet idet den
      brått opprevne døren møtte kanten av bokhyllen i kroken; men nå ropte
      hun ikke lenger navnet hans, hun prøvde, mens hun slet for å kontrollere
      den hivende pusten, å anskueliggjøre hva som var på ferde, og i mellom-
      tiden rakk han å registrere at det helt grå håret var satt opp i den samme
      harde, flettede knuten som alltid (egentlig en levning etter forrige århund-
      res mote, eller snarere: skikk, fra den gang ingen kvinne, selv ikke de gamle,
      hadde kort hår, men da ingen kvinne, heller, selv ikke de unge, gikk med
      håret utslått i offentlighetens påsyn, og det frapperte ham hvor absurd det
      tidsmessige uttrykket *å slå ut håret* (som han hadde lest et sted) ville være,
      anvendt på søsteren), at hun bar, selv under denne hetebølgen, de samme
      mørke, nesten medisinflaskebrune strømpene som alltid, den samme utvas-
      
      112
    Page 113: |
      kede sommerkjolen med peppermyntegrønt kjøkkenforkle over, men at
      øynene var litt større, og hoderistingen (denne alderdomsspasmen som
      gjorde at hun alltid syntes svare benektende på et spørsmål ingen hadde stilt,
      og det kledde henne, på et vis) verre, mens stemmen, tilsynelatende, hadde
      den samme gnissende, tøflende, og, så å si, gjærende roen som ellers, men
      han hørte en stramhet, en underliggende hvining i den (slik man plutselig
      kan ane telefonen, i et annet rom, bak stentøysklirringen og summet av
      stemmer i et kaffeselskap), som røpet at hun strammet grepet om seg selv
      bare for at hun ikke skulle detonere av angst, mens hun hele tiden trykket
      dørhåndtaket (hun hadde grepet det med et kvepp da dørbladet smalt mot
      bokhyllen) opp og ned, liksom hun åpnet utallige dører, på flukt gjennom
      et eller annet mareritts ynglende vrimmel av korridorer og ganger. Og det
      kom: Har blitt verre ... skynd ... verre enn ... helt på styr ... bikkje ... Og
      han hadde svart Neppe verre enn deg. Men han hadde tross alt reist seg og
      fulgt etter henne ut av døren. Fra et eller annet sted lød bjeff og snerring.
      
      Visst er det vakkert. Landskapet her er vakkert. Ingen fjell, ingen sletter,
      men det ligner et slakt duvende hav av jord i store bølger, og når en traktor
      drar slåmaskinen sakte opp et jorde, minner den om en båt som stamper
      mot sjøen, enda det er mange mil til havet; måkene kommer aldri hit. Den
      fete jorden her har i hundrevis, eller snarere tusenvis av år, blitt hakket i,
      gravd i, pløyd, besådd, renset for stein, gjødslet og harvet, brukt omigjen
      og omigjen lik kort som stokkes og deles ut til stadig nye spill, en kortstokk
      av jord, kortet nederst i bunken kommer opp igjen til slutt, unntatt på den
      vesle kirkegården, som bare et rustent nettinggjerde skiller fra potetåkeren
      (til gården her) på den ene siden, og et hvitt, forholdsvis nymalt stakitt fra
      bygdeveien på den andre; og menneskene går i et lignende kretsløp som
      jorden, de begraves, synker og kommer opp til overflaten igjen, de samme
      menneskene, bare kledd i joggedresser og nylonstrømper istedenfor vad-
      mel og ullsokker, født i en annens grav, så å si, en uavbrutt oppstandelse
      (slik man kan se det på gamle malerier: tykkkinnede engler som med sine
      basunstøt har gitt de døde ikke bare kroppen tilbake, men også blodferske
      kjempekrefter, som gjør at de kan skyve vekk de massive steinblokkene over
      gravene sine, og stå nakne og rene, uten en muldflekk på kroppen, bare
      med tynne slør over kjønnsorganene, som nå ikke tjener til noe allikevel,
      på gravens rand, men i motsatt retning, på vei fra underjorden til overjor-
      den.
      
      NEI, IKKE DET | 113
    Page 114: |
      den), liksom det under kirkegårdens gresstørv befant seg et panserhjul i
      full størrelse, så dypt nedsenket at bare den øverste gondolen til enhver tid
      såvidt brøt overflaten, de nylig døde anbragt i den og på vei nedover, de for
      lenge siden døde sakte på vei opp mot lyset igjen. Men ikke lyset fra den
      guddommelige klarhet, bare solskinnet fra for eksempel denne halvlumre
      og halvbrukte sommerdagen. Det er ikke slik. De unge, det er velkjent, har
      forlengst sluttet å stampe i forfedrenes plogfurer, de tar seg jobb i byen, de
      har betongdekker og fersk asfalt under verneskoene, sementstøv i håret,
      grease på fingrene, eller (for kvinnenes del) de tråkker på sjakkrutete fli-
      segulv i kaféer; hendene som skulle ha grepet om jur og høygafler strekker
      frem napoleonskaker og elektroniske artikler, tar opp og gir, tar opp og gir,
      til de betalende kundene, trykker på kassaapparatet, der skuffen ikke er en
      grav hvor pengene får hvile i fred, de skal forrentes, reinvesteres, den blir
      tømt hver dag som en postkasse. Hvor var jeg? Ja, landskapet. Og her jeg
      sitter kan jeg se innsjøen, en rød plastbåt lyser som et cocktailbær, og bryter
      den lyse, nesten hvite stripen langs hele stranden (selve vannkanten mørk-
      nes ytterligere av at granklynger speiler seg i vannet), båndet, ikke egentlig
      av sand, men av klar stein og grus, dette hvite båndet som utvider seg til
      en slags kolle, en tange av nesten samme farve og form som et halvt jur,
      eller en rompeballe, bortsett fra treet på toppen, og jeg ser de dels lysere,
      dels mørkere flekkene av de badende mot skjellsanden (og det er skjellsand,
      ikke fin sand; muligens er dette opphav til den lokale ironis betegnelse på
      stedet: Tahiti) med teppene sine, og de blasse, forsømmerbleke kroppene
      som myldrer langsomt (tilsynelatende, på grunn av avstanden) til og fra
      det kalde, altfor raskt gjennomstrømmende ferskvannet, i alle stadier av
      nedsenkning: noen bare med føttene fuktet, andre synlige som benløse
      overkropper, hodene over vannet må jeg nesten gjette meg til, de kan for-
      veksles med solreflekser. Akkurat nå bråvokser en byste til en kropp, liksom
      sprengt opp av vannet (slik det går når man prøver å holde en dupp under
      overflaten), en kropp hvis raske vandrebevegelser ennå holdes tilbake av
      vannet, og gir et seigt, vraltende ganglag, før den endelig når stranden og
      løper (tydeligvis) mot noe mørkt som må være et teppe eller et stort bade-
      håndkle, og lyset fra kroppen slukner i dette teppet eller badehåndkleet
      (idet den formodentlig hutrende, skjelvende ferskvannsbadere tuller seg
      inn i det), på denne tangen, der borte, under de håndleddstykke kablene
      som glir gjennom sommerluften i en fallende bue høyt over vannet før de
      
      114
    Page 115: |
      møter betongmastene på kollen; dette mennesket kan nå trolig høre den
      dempende knitringen fra kablene i varmen.
      
            I den tilstøtende stuen, som var ulidelig het og dunstet av den møbel-
      polituren hun ustanselig dynket inventaret med, hadde hun likevel ventet
      på ham, snudd seg med ansiktet vinkelrett på hans kurs, og ventet til han
      var foran henne, slik en folkemengde slipper igjennom en politimann til
      et ransted eller et bevisstløst menneske på fortauet, med det urkvinnelige
      instinktet, måtte det vel kalles (som ikke bare trivdes hos den fortidslevnin-
      gen hans søster var, men som ulmet nesten like sterkt hos yngre kvinner,
      selv de av dem som krevde at mannen, etter den nye stilen, skulle koke
      fårikålen og vaske trusene deres; han hadde observert denne refleksen også
      hos det unge, studerte paret som hadde losjert i første etasje, inntil kvinnen
      fikk en høyt gasjert stilling i byen, og de flyttet: han hadde sett hvordan
      hun nesten bokstavelig talt hadde skjøvet den nervøse, mostrebende man-
      nen foran seg, mot grevlingen som holdt til under det tomme hønsehuset,
      grevlingen som er kjent, hadde hun lest i en dyrebok, for å bite inntil det
      knaser i bein; han hadde selv, på oppfordring fra mannen, som i sin tur,
      altså, var oppfordret av kvinnen, avlivet monsteret med et salongrifleskudd
      noen dager senere): å sende mannen først inn i faren, for at han skal rydde
      opp, viske ut de sterke scenene, utføre muskel- og hjernearbeidet med den
      samme handlekraft, slik at hun, eventuelt, hvis hun har nerver til det, kan
      pleie de sårede etterpå, slik det står i romanene noen kvinner elsker og noen
      kvinner forakter, men hvis idealer er underbragt som steinkinder i nesten
      alle. Hun hadde avbrutt hendervridningen (dette tradisjonelle, gammel-
      modige, nesten folkloristiske uttrykket for oppråddhet, hvor hendene, fan-
      get i en usynlig felle, intet gjør, uten å gni seg mot hverandre, liksom på
      leting etter gjensidig trøst) for å peke, med lett vibrerende finger (den dirret
      raskere, nesten amøbeaktig, enn hodet, og de to rytmene ble selsomt dis-
      harmoniske, som når den samme typen musikk, men i forskjellig takt, fra
      to radioer, møtes), mot vinduet. Det var, til tross for varmen, lukket, men,
      liksom selve heten skulle vært eksportert direkte fra et eller annet tropisk
      paradis, en palmestrand med asurblå surfedønninger eller noe i den ret-
      ningen, lå de perlemorsskimrende konkyliene nå i vinduskarmen, strengt
      symmetrisk dandert, selvfølgelig, etter at hun hadde flyttet dem fra den lille
      heklediken oppå fjernsynet, etter at de var blitt flyttet fra en trekantet nips-
      
      NEI, IKKE DET | 115
    Page 116: |
      hylle over salongbordet, og fra et annet sted før det igjen, og et annet sted før
      det igjen, slik hun, i årenes løp (og det var, etterhvert, et langt løp), hadde
      flyttet absolutt alle porselensvaser, basardukker, munkepanner, glasshun-
      der, plastblomster, konfektskåler, solnedganger, værshus, lysestaker, løpere,
      settbord, lenestoler, skap, sofaer og så videre, disse hjeminnrednings
      evige ahasveruser, rundt omkring i huset, som oftest uten hans assistanse,
      med skjulte krefter, liksom hun lette etter kombinasjonen, den eneste rik-
      tige kombinasjonen, til et hvelv, hvor et eller annet, han visste ikke hva, lå
      innestengt, og ville åpenbare seg i all sin herlighet, om hun bare fant den
      nøyaktige kombinasjonen før det var for sent; men han hadde en dunkel
      følelse av at det bak den atter ville finnes en ny, slik at hun måtte begynne
      forfra igjen, med å flytte alt innbo og løsøre rundt, i stadig nye konstella-
      sjoner, i det uendelige; men den dagen hadde konkyliene ligget i karmen til
      vinduet som vendte mot tunet. Og da han så ut av det, på hennes anvisning,
      kunne han slå fast at broren ganske riktig var blitt forvandlet til en hund.
      
      Hvor var jeg? I landskapet. Men ikke i dette landskapet, i et annet, et
      hollandsk, omkring tre hundre år gammelt. Jo, landskapet (det utenfor
      vinduet) er vakkert, men det har noe ufullstendig, noe utilfredsstillende
      ved seg; vasstrukne sko, trillende steiner, snubling, foten vrikkes, rygg-
      sekremmene gnager, kvister risper i ansiktet, myggen stikker, brødski-
      vene i matpakken klistrer seg til hverandre, gulosten svetter og tørker inn
      til gjennomsiktelige, pergamentaktige eselører i kantene, javel, slikt har
      man innvendt mot det virkelige landskapet (og denne komponisten, eller
      forfatteren, fra forrige, romantiske, århundre, som alltid drømte om Spa-
      nia, de vakre, hvite, mauriske slottene, antagelig, de solsvidde slettene med
      vinranker, farveprakten i de flamencodansende kvinnenes nasjonaldrakter
      og sigøynernes melankolske ballader ved bålet om kvelden, inntil en venn
      overtalte ham til virkelig å reise til Spania; så lenge han levde kunne kom-
      ponisten eller forfatteren visstnok aldri tilgi vennen at han hadde ødelagt
      Spania fullstendig); men ikke bare dette, at det er makeligere å betrakte et
      landskap enn å være i det, men noe helt annet, kanskje det at man bare kan
      forsvinne i et landskap som ikke finnes, et som aldri har eksistert (de gamle
      nederlandske mestrene satte ofte sammen bildene av forskjellige virkelige
      utsikter pluss rene fantasier, så man ikke engang kunne finne igjen motivet
      på den tiden det ble malt), uten å bli forstyrret, uten å bli lett etter, uten å
      
      116
    Page 117: |
      
    Page 118: |
      sommerskjorten og turnskoene, men bortsett fra det var han fullstendig
      transformert (slik såkalt breakdance visstnok simulerer kroppens spastiske
      reaksjoner på et kraftig elektrisk støt), denne vanligvis så sedate pasienten
      (han kunne sitte nærmest afrikansk stille, i den grad at campingstolen hans
      måtte flyttes når skyggen forsvant og solforbrenning truet), nå på alle fire,
      for hundehuset ristet under den rustne lenken han rusket i med rasende
      byks, det gamle lærhalsbåndet, fra en forlengst avdød elghund, på ytterste
      hull, gnog seg inn i den fete halsen hans som i brøddeig og kvalte stundom
      bjeffene hans, med samt repertoaret av alle de andre hundelydene: knurr,
      hvin, kvink, hyl, foruten vanlig gjøing, slik at han fikk hosteanfall (og denne
      kikende hosten var den eneste menneskelige lyden fra ham, den fikk ham
      et øyeblikk til å virke normal, som når en skuespiller plutselig tar pause
      under en prøve), før han peste en stund, tungt og hvesende, slik tykkel-
      sede hunder faktisk gjør i sommervarmen, inntil den ristende energien
      jôg gjennom den av passivitet og storspising oppsvulmede kroppen hans
      igjen, først liksom konsentrert i et punkt midt på ryggen (som om noen
      fokuserte sollyset gjennom et brennglass akkurat der, og han rykket til av
      ubehaget), så i en usynlig stråle langs ryggraden til skuldrene og nakken,
      og endelig til hodet som rykket ned og forover, med fremskytende hake
      (omtrent slik tegnefilmgnibber beveger hodet når de snakker), og kraften
      ble støtt ut i et skingrende bjeff; deretter humpet han omkring, stadig på
      alle fire, stadig i rollen som hund (hvis ikke rabiesrammet hund, for fråden,
      eller i det minste spyttet, dryppet fra munnvikene, et tørt, hvitt, boblefylt
      skum), kraftfullt, men tungt, slik at han lignet mer på et massivt, tungvint
      dyr, sjøku, hvalross, enn egentlig en bikkje, mens han krafset i bakken, den
      fortsatt tyntbevokste (mest groblad), hardtrampede jorden, en lysere gadd
      blant tungresset, utspredd vifteaktig lik et uregelmessig formet løv med
      stilken i åpningen til hundehuset, jorden som var bearbeidet av atskillige
      generasjoner med hunder, og det virket nesten som han hadde sugd inspi-
      rasjonen til denne atferden inn som en utdunsting fra dette lysere feltet, at
      det liksom inneholdt et konsentrat av tusen rastløst tråkkende poter, som
      nå hadde sprunget lukt inn i imitatoren, fra denne jorden som på den vakre
      junidagen var så tørr at støvet fra hundens hender og knær, hendene og
      knærne som bar hele, tyngden av den svulmende maven, den veltet frem fra
      under skjorten, og fikk ham, betrakteren, bisart nok, til å tenke på de såkalte
      kenguruballene, disse store hopperedskapene av oppblåst gummi, selv om
      
      118
    Page 119: |
      brorens buk, sant nok, ikke rakk helt ned til marken. Videre hadde han
      tenkt, som et sprang fra gummiballen, så å si, at hvis han hadde sett dette
      utenfra, på film, for eksempel, ville det utvilsomt hatt noe visst humoris-
      tisk over seg, det ville vært nesten festlig, han kunne ha ledd av det. I virke-
      ligheten var det umorsomt, omtrent slik et virkelig landskap aldri blir like
      vakkert som et malt. Nei. Men i et kort øyeblikk hadde liksom noe vippet
      inne i ham, et stupebrett over åndsløvhetens bad, og han hadde følt et svakt
      signal, som det røde blinket fra en lykt i natten, angstkraften fra et ønske
      om å kaste seg ned ved siden av broren, ned i den byssende forvirringen
      som frigjør fra all fornuft, frigjør fra den daglige akrobatøvelsen på rasjo-
      nalitetens av anstrengelse dirrende armer (før spenningen er over, for den
      dagen, og man kan knekke sammen i drømmens poltergeistlige kostyme-
      lager, det ensomme karneval, eller bare i den øde, drømmeløse dvale), og
      bli hund, bli hund som han. Men det var ikke morsomt. Det var ikke inter-
      essant. Hunden hadde dessuten begynt å blø på hendene (som han av og
      til løftet og krafset i luften med) og sannsynligvis på knærne (hvilket snart
      hadde vist seg å stemme; han hadde fremfor alt der forferdelige skrubbsår
      hvor jord og blod og sandkorn var gnurt sammen til et slags skittent sylte-
      tøy), og forøvrig rådet det fare for hjerteattakk på grunn av den plutselige
      anstrengelsen, så han hadde tatt en rask bestemmelse og skyndt seg ned,
      etter å ha befalt henne å ringe distriktslegen med en minst mulig konfus,
      mest mulig presis beskrivelse av tilstanden.
      
      Nei, heller vinden som ikke finnes gjennom et vinterlig Holland enn
      det gyldne, honningvamle lyset i de italieniserende landskapene, uten sorg
      og snø, disse arkadiske paradisene fulle av mett gull og hyrder som raper
      tilfreds før de døser av i den mediterrane varmen, under skyggen av rui-
      nert romersk pastoralfred. Nei, det er landskapene av sørgmodighet og
      fortaptliet som er de vakreste, to blonde, sunne, rødkinnede barn firt ned
      i en utgammel verden av ensomhet og tusmørke, med albuene støttet til
      rekkverket på en bro og hodet i hendene, drømmende blikk ned over det
      olivengrønne vannet i åen under dem, ikke et menneske i verden foruten
      dem, ikke noen sol, bare et støvbrunt, skyggeløst halvlys uten kilde, denne
      oljetrykkets anakronistiske biedermeiertone, og bak dem, tungt bøyd over
      vannet, de skittengrønne trærne som bare halvveis skjuler de tyske, spiss-
      gavlede husene med grå murer, før alt blir borte i et senhøstaktig mørke
      
      NEI, IKKE DET 119
    Page 120: |
      uten regn, uten årstid; alt, selv vannet der det strømmer forbi under broen,
      fullstendig livløst, ikke en lyd høres, ikke en fugl flyr opp, ingen hestesko
      slår gnister mot brosteinen, verden er blitt tømt og stengt utenfra, bare med
      disse to blonde, sunne og rød-kinnede barna gjenglemt på bunnen, for evig
      smilende i dette bildet, som nå, antagelig, ligger skjult under halmrusk og
      støv på låven et sted, men som engang, for over seksti år siden, hang rent
      og uforglemmelig over sengen min, lik et ikon, bildet av en taust majeste-
      tisk svevende glemselens orden hvor ørefikene, spotteglosene og blodslitet
      ikke hadde noen makt. Nå strekker et vindgust ut de lette, hvite sommer-
      gardinene så blondene nesten rører skjeggstubbene mine, og et par avisark
      (lokalavisen) blafrer og faller til ro. Blir det regn til kvelden? Er dette den
      siste dagen, en av de siste dagene, av varmebølgen? Det ruller skyer over
      åsen, skybanker av svulmende dramatisk, man kunne si bibelsk karakter
      (inne i den sammenbrettede, landbruksorienterte lokalavisen finnes repor-
      tasjen om enorme gresshoppesvermer som på noen timer fortærer vege-
      tasjonen innenfor et område av flere hundre kvadratkilometer, inntil alt,
      absolutt alt, er ribbet, og gresshoppene begynner å ete hverandre, i despe-
      rasjon, før svermen flyr videre), slike med blekkblå skygge på den ene siden
      og hvit ull på den andre, der hvor solen ennå beskiner dem, og viser alle de
      tråd-, lo- og vattaktige, opprevne detaljene i det hvite, får skymassene til å
      ligne røykgufs som passerer gjennom vann. Hvis jeg venter noen minutter
      mellom hver gang jeg løfter blikket fra papiret, kan jeg merke bevegelsene
      i skyene som et langsomt snøskred; en hvit trekantet obeliskform oppløst i
      støvdotter, et damphvitt knudder fortrengt av et dunkelt massiv, en revne
      lyseblå himmel snart gjengrodd; hele denne potetstappeaktige, tyktflytende
      og fantomatiske, svulstlignende dynamikken i skyer gjennomtrukket av
      mørke fra under solen, forsommersolen som ennå lyser slik at hjulsporene
      etter traktoren løper harde og svarte av skygge gjennom den grønne rug-
      åkeren på sørøstsiden av huset, de to hjelmbuskaktige skyformasjonene som
      røykspiraler fra en felles ild i synsranden, og et hull der solen slår igjennom
      og belyser sletten og vindmøllen, skarpt, liksom et enormt skylight var blitt
      åpnet på vidt gap akkurat der, mens kirken, litt nærmere, litt større, ligger
      i mørke, det spisse tårnet silhuetterer seg lik et loddrett baugsprøyd mot de
      lyse skyene, mens selve skipet bare er synlig som to tak, det ene lavere enn
      det andre, over den tettbevokste lunden, nesten en liten skog, som skjuler
      det meste av kirken. Bare tårnet skyter fritt opp av de dunkelgrønne løv-
      
      120
    Page 121: |
      
    Page 122: |
      Fra kirkeporten slynger det seg en vei, en svart stripe, som om bygningen,
      ved hjelp av trosser og enorme krefter, var blitt dratt, i stående posisjon,
      mot skogholtet, og således hadde skavet opp jorden underveis, etterlatt
      denne veien der en hest med rytter stadig beveger seg, inntil de vil bli skjult
      bak neste lille skog, (fordi lendet skråner svakt nedover), nærmere meg,
      nærmere de to gjeterne (som har sine attributter: stav og hund) og sauene
      deres, som beiter lange rufsete gresstuster inntil en mur-rest ved siden av
      dammen. Men ruinen, den egentlige ruinen (faktisk bare skaftet av et tårn
      og noen ubestemmelige, lave murer) speiler seg, fløtegul, i vannet, på høyre
      side av dammen, selvfølgelig overgrodd med alskens busker, ugress og torv
      (først fylles de allerede eksisterende sprekker og hulrom med løsmateriale,
      ført dit av vinden, kanskje også av de beitende sauenes kløver, men etter-
      hvert vil mørtelen begynne å forvitre og falle ut, og erstattes med jord, og
      øyeblikkelig, det vil si unntatt hvis det er vinter, vil noen frø finne veien
      dit, frøene vil spire, og deretter vil plantene (hele tiden sammen med den
      rent kjemiske forvitringen), men fremfor alt røttene deres, større og større
      planter, større og større røtter, sprenge ut mursteinene og til slutt løsne dem
      slik at tyngdekraften overtar og kaster skårene mot bakken; denne veksten
      som alltid, prinsipielt, prøver å spre seg overalt, prøver å dekke enhver gold
      flate, horisontal, vertikal eller skrånende, selv utoverhengende, slik at alle
      helt livløse områder fremstår som rene anomalier, så man nesten må undre
      seg over at all denne utrettelige, uutryddelige vekstligheten ikke har trosset
      det biologiske behovet for atmosfære, pluss selve gravitasjonen, i et kjem-
      pesprang, og langsomt, innbitt, har begynt å kolonisere også månens stø-
      vete og steinete sletter, kratere og berg, slik at lyset fra den ville bli gradvis
      mattere, under en lodden hinne av mose, lav, gress og lyng). Ut fra foten av
      ruinen skråner noe som må være sumpete, våte torvtuer, kledd med langt,
      blakt gress som går over i starr og siv utover i vannet, der nøkkerosene og
      bladene deres dupper lett i kjølvannet av de tre meget hvite, meget stille
      svanene, som ennå glir over den delen av vannflaten hvor en avglans av det
      tåkehvite og blekblå lyset fra himmelen reflekteres. Men svanene, de nesten
      lydløse svanene (bare en sjelden gang, kan man forestille seg, den prustende
      støyen, som når et menneske, eller, kanskje bedre, en hest, brått støter luft
      ut gjennom lukket munn (eller mule) så de slappe leppene flagrer: lyden
      når svanene plutselig rister kroppen, og noen løse fjær blir liggende og flyte
      bak fuglen), de later til å ha kurs for mørket, jeg mener dit hvor alt dagslys
      
      122
    Page 123: |
      er utestengt av det tette, skoglignende snaret, løvtrærne som henger i bue
      ut over vannet, og slik fordunkler det (bare litt skykvalt sollys streifer de
      øverste bladene, og gir dem en gyldenlærsaktig, brungul farvetone av tidlig
      høst); men man kan forutskikke at svanenes hvithet stadig vil skimre inne
      i de svarte skyggene under trærne, flyte stumt der, lenge, lik forlatte papir-
      båter. Medmindre en av gjeterne plutselig, etter å ha sneket seg årvåkent
      innpå dem, skulle ha langet ut med hyrdestaven i et rasende slag, såret eller
      drept en av svanene og skremt opp de to andre, hvis skrik han siden ville
      høre fjerne seg mer og mer.
      
      NEI, IKKE DET | 123
    Page 124: |
      GITT
      
      Gitt et øye, et øye som er åpent allerede fra fødselen av (til forskjell fra
      visse dyr (hunder, mus, katter, rotter) som er blinde, som har en tynn hinne
      av hud over øyet i flere dager, tilogmed uker, etter fødselen), dette øyet som
      umiddelbart, ved hjelp av sine tapper og staver, ser noe ingen siden hus-
      ker: det aller første, rå synsinntrykket (som likevel, visstnok, kan gjenkalles
      ved hjelp av hypnose, men blir glemt igjen så snart hypnosen er opphevet)
      av smertende lys, som regel, i våre dager, i vårt samfunn, (som det heter,
      liksom vi eide våre dager og vårt samfunn), på et sykehus, bare i en annen
      avdeling enn der hvor de døende mister synssansen (i spesialiserte tilfeller:
      terminalavdelingen), omgitt av en for et ikke-kyndig øye nesten identisk
      teknologi. Gitt dette øyet, som i seg selv, lik et speil, mottar alt synlig uten
      å bevare det, i seg selv tomt, uten intelligens, uten erindring, transplantér-
      bart fra et individ (av samme art) til et annet, som vil motta, selv gjennom
      en livslengde godt under gjennomsnittet, på tredve eller førti år, milliarder
      av bilder (regnet for eksempel for hver gang blikket skifter posisjon eller
      fokus); først de som ikke i noe tilfelle erindres, fra den aller tidligste tiden;
      siden spredte glimt; deretter mer sammenhengende sekvenser som gir en
      flerdimensjonal beskrivelse av mennesker og steder i omgivelsene (først
      vanligvis foreldrene og hjemmet, men også eventuelt en flyktningeleir eller
      en jordhule med rotter og kakerlakker, eller en sterkt beferdet gate), samt
      bilder oppstått uten noen aktuell ytre stimulans, drømmebilder frembragt
      av hjernen selv, bilder av en verden (eller ikke en verden, men biter av mulige
      verdener, som fra speilskår svevende vektløst over myriader av steder sam-
      tidig) med andre naturlover og en annen kausalitet og en annen levelighet,
      der for eksempel jordgulvet er erstattet av nybonet parkett, og rottene av
      kattunger med små røde sløyfer på halen, eller den drømmende kvinnens
      ordinære mann er erstattet av en enda hesligere, men likevel uendelig mye
      mer seksuelt opphissende mann som ingen noensinne har sett, og ingen
      noensinne vil se, unntatt i akkurat det drømmebildet, en figur som opp-
      trer bare én gang, noen sekunder i historien, men likevel knapt til å skille
      fra en virkelig mann som den drømmende kvinnen aldri kommer til å se,
      fordi han eksisterte for så og så mange tusen år siden, og ble sett av øyne
      
      124
    Page 125: |
      som nå ser ingenting. Ingenting. For gitt dette øyet, så gitt også nervefor-
      bindelsene til hjernen, uten hvilken synsinntrykkene er verdiløse, og gitt
      denne hjernen, også hodet og ansiktet, ansiktet som bare sjelden forteller
      om de tankene som hjernen produserer eller har lagret, det sosiale: ansik-
      tet, og det asosiale: tankene, også de som tenker seg selv utenfor bevisst-
      heten, som om det fantes en annen, villere hjerne innesluttet i den første,
      lik hjertet i en kropp. Gitt dette øyet, så gitt hjertet; for hjerte finnes uten
      øye, men ikke øye uten hjerte; det blinde altså mer fundamentalt enn det
      seende, for det finnes vitterlig dyr som etter å ha levd mange generasjoner,
      kanskje noen tusen generasjoner, i mørket, får øynene tilbakedannet, de
      blir ubrukelige og forsvinner, men dyrene lever videre, spesialisert på mør-
      ket, gjør de ikke? Gjør de ikke? (Det kunne vært en blinds spørsmål.) Gitt
      hjertet. Det såkalte kateteret, det vil si en slags sonde, som skulle føres inn
      i pulsåren ved lysken, og deretter helt frem til hjertet, for å finne ut nøy-
      aktig hvor på lungepulsåren (*blodåren som fører det venøse blod fra høyre*
      *hjertekammer til lungene, der blodet avgir karbondioksyd og opptar karbon*)
      innsnevringen befant seg; skjermen, den blanke skjermen ( i taket av opera-
      sjonssalen) som gjenspeilte det hele for meg, der jeg lå, men bare et generelt
      minne om noe hvitt med noe mørkt i midten, som én eller to grønnkledde
      sto bøyd over, interesserte, som over et hull noe skulle krype ut av, et sjel-
      dent insekt eller krypdyr; det var fascinerende å betrakte, etter den såkalte
      likegladsprøyten; jeg fortalte det til en sykepleierske (som det ennå het, på
      den tiden) ved hodet mitt, og med et hastig strekk fór hånden hennes opp
      og forandret vinkelen på skjermen, før hun spurte om jeg kunne se det
      nå, og jeg svarte at det kunne jeg ikke. Jeg kunne ikke se det mer. Siden så
      jeg, gjennom døsens dis (med forlov) mange, lange, forvirrende korrido-
      rer, gule eller grå, med brun linoleum, dører med ripete stålbeslag og kik-
      keglass, og til slutt, gjennom det langsmale vinduet, en lang rekke av gulv
      og interiører, gulv og interiører som sank ned (tilsynelatende) og ble borte:
      heisen opp til avdelingen igjen. En uforståelig, banankrum skål av rustfritt
      stål ved siden av puten, etter oppvåkningen (egnet, eller snarere beregnet,
      til å spy i, etter bedøvelsen, fikk jeg siden forklart), og det merkelige pres-
      set i lysken, som om hele bekkenet ble holdt fast av en slags ullen tvinge,
      som viste seg å være en omhyggelig innpakket sandsekk, tror jeg, som ved
      selve sin tyngde skulle hindre brå bevegelser og dermed blødninger. Ikke
      det personlige nå, men det upersonlige, det generelle. Gitt dette hjertet, så
      
      NEI, IKKE DET | 125
    Page 126: |
      gitt blodårene som forgrener seg finere og finere utover til den fjerneste
      avkrok av kroppen, et fullkomment imperialistisk system, hvor selv ikke den
      mest avsidesliggende provins et øyeblikk er isolert, og i tilfeller hvor den
      faktisk blir det, dør. Man kan se det, på groteske plansjer, hvor årenettet
      ligger som et rødt rotsystem i kroppen, i kjøttets jord, røtter uten tre (eller
      er treet tankene, et usynlig tre hvis tenkende blader suser uhørlig i den
      uhørlige vinden fra sin egen erindring og fantasi, fra dét det ikke vet, og
      ikke vil vite?), det flådde menneske alltid frastøtende eller angstskapende,
      et monster. De skrelte opptrer ganske riktig i monsterfilmer, mye verre enn
      de tørre, nesten edelt skulpturale skjelettene, dryppende av slimete kropps-
      lighet, den kosmetiske overflaten flenset vekk (hvem ville være tiltrukket av
      en kvinne eller en mann med blodårer, nerver og muskler liggende som et
      pulserende ormebol utenpå kroppen?), en ulovlig skrekkfilm vist på bak-
      siden av hudens lerret. Gitt blodomløpet, gitt at øynene våre ikke er rene,
      gitt at vi ikke er engler, men uhyrer. Engler, små engler av messing. Fire
      tente lys som avga varme, og fikk englene, hver av dem med en liten, lydløs
      basun for munnen, til å fly rundt, i et evig kretsløp, og ned fra hver engel,
      løst dinglende, en tynn metallstikke, som i farten kom til å streife fire små,
      kuppelformede bjeller, omtrent som sykkelklokker, og avgi en fjern, klinger
      liten istone fra det rene øyes paradis, ikke fra det dømmende og straffende
      øyes frostsprengte purgatorium; engler i sin egen verden, ikke fangevok-
      tere i vår. Alltid større trøst i tingene enn i menneskene; tingenes trygghet,
      menneskenes utrygghet. Ikke det personlige nå, det upersonlige. Hun som
      ikke var en engel, hun som fikk forferdelige angstanfall hvor hun innbildte
      seg at nervene filtret seg sammen, musklene vred seg ut av festene, leddene
      løsnet, blodet dryppet dråpe for dråpe, alt mens hjertet dundret og svetten
      rant, i dette kroppslige ragnarok av skrekk som etterlot alt fullkomment
      urørt: det var ingenting fysisk i veien med henne. Gitt kroppen, så gitt sje-
      len, som tenker og dør, tenker og dør, utrettelig, i hvert nytt individ, men
      kroppen i sin tur et bilde i sjelen, forvrengt av sjelen som er skremt av
      kroppen, jaget og jeger stand-in for hverandre, vekselvis. Gitt årenettet, så
      gitt også nervene, og musklene, og de indre organer, og lemmene (unntatt
      i teratologiske tilfeller: et barn ble i New York visstnok født, levende, uten
      hjerne, røntgenbilder viste at babyskallen bare rommet en slags ubestem-
      melig væskeansamling, men fortsatt nok nerver i ryggmargen til at de ele-
      mentære funksjoner kunne opprettholdes for en stund, noen dager, noen
      
      126
    Page 127: |
      uker; altså et liv uten tanker mulig selv for mennesker, i prinsippet), for
      eksempel bena, som i normale tilfeller er bestemt til å gå på de og de ste-
      dene, i de og de skoene (samtlige antall skopar gjennom et langt liv, stilt
      ved siden av hverandre, en dagbok av forlatt skotøy) over alle slags under-
      lag; vinyl, teppe, sand, gress, asfalt, metall, stein, snø, jord, keramikkfliser,
      linoleum, men aldri rosenfarvede skyer, solstråler, regnbuer eller paradi-
      ser brolagt med gull. Og hendene. For eksempel at de kan røre motordeler
      dekket av olje og veiskitt om dagen, og en kvinnes hofter om kvelden, og
      kvinnens hender kan røre blodige bandasjer om dagen, og mannens mave
      om kvelden; det finnes nevrotiske tilstander hvor man ikke kan få vasket
      hendene ofte og grundig nok. Men gitt hendene, så gitt det som tilsviner
      dem. Syndenes antall er uendelig som bakteriene på livets bunn. Lungene,
      like basale for overlevelsen som hjertet (men hvorfor ikke uttrykket: jeg
      elsker deg av mine lungers fulle kraft? fordi lungene ikke banker?). Det gis
      egentlig bare tre hovedformer for død: den som rammer hjernen, den som
      rammer hjertet, den som rammer lungene; lungene, som ikke tenker, hjer-
      tet, som ikke tenker, hjernen, som tenker. En stor flaske, nærmest som et
      forvokst norgesglass, med litt rødbrun væske på bunnen, og fra flasken, en
      gummislange oppover i retning sengen; etterhvert forsto jeg at den endte,
      eller begynte, i ryggen min, eller rettere sagt forsvant gjennom ryggen inn
      i kroppen et sted, og den rødbrune væsken hadde rent fra et sted inne i
      meg, gjennom gummislangen, ned i glassflasken, en fjern, anorganisk sia-
      mesisk tvilling av glass. (Jeg må altså ha ligget på maven, ikke på ryggen.) Så
      og så mange dager etter operasjonen var drensfunksjonen overflødig, altså
      måtte slangen dras ut, dras ut av ryggen med håndmakt. Fremdeles mener
      jeg å huske den kvalmt og bløtt skurende fornemmelsen av gummislangen
      mens den gled gjennom hullet i ryggen og ut. Hånden hennes. Hånden jeg
      fikk lov å holde i, sannsynligvis meget hardt, mens slangen ble trukket ut,
      sykepleierskens (som det ennå het, på den tiden) hånd, strukket frem til det
      formål, ettersom jeg ennå ikke var voksen, og derfor, foreløpig, hadde rett
      til å klamre meg til en tilfeldig fremstrakt hånd, en ansiktsløs sykepleiers-
      kes englehånd; for englene man møter står ikke omgitt av en nordlysaktig
      nimbus ved den lidendes side og er åndelige, de har hender som ikke renner
      bort i en lysflekk når man tar etter dem, de er taktile, korporlige engler, og
      de dør, før eller siden; på kirkegården ligger englene og råtner. Hva har jeg
      lest et sted, at bildet av englene, særlig vingene deres, skal være utviklet fra
      
      NEI, IKKE DET | 127
    Page 128: |
      synet av rovfugler, eller fra forestillingen om harpyer, at englene er forvand-
      lede uhyrer? Det upersonlige igjen nå. Gitt dette øyet, som ser det første,
      grove, postnatale lyset, så gitt også et visst tidsrom, langt eller kort, hvor
      øyeeplet kan beveges med bestemte muskler, øyelokket åpnes og lukkes,
      hvor pupillen kan utvide seg og trekke seg sammen, så gitt også øyeblikket
      for det siste blikket, øyeblikket da mørket fra før fødselen møter mørket
      fra etter livet, som om eksistensen var en omvendt tunnel, en tunnel av lys,
      en unntakstilstand av synlighet, mens mørket straks etterpå nærmer seg og
      lukker fra begge sider, liksom parentesen av lys var tom, liksom det leselige
      i den var skrevet med et usynlighetsblekk som ikke lot seg fremkalle igjen.
      
      128
    Page 129: |
      SELVBIOGRAFI
      
      ... ikke inne i selve boligområdet, men i en stor villa i utkanten, slik at
      vi faktisk hadde byen på den ene siden av huset (nedenfor, i lavere terreng)
      og landet på den andre, det vil si store vinmarker som min far, Aemilius
      Cinnus, eide (jeg kan ennå høre hvordan vintervinden fikk det tørre vin-
      løvet til å rasle), og de vidstrakte beitene, der store saueflokker foldet seg
      langsomt ut og trakk seg langsomt sammen, under oppsyn av skjeggete
      gjetere som stundom spilte sin barbariske, men koglende musikk på fløyter
      og trommer, rundt et lite bål, om kvelden.
      
      Min far priste ofte den rustikke levemåten, og sa at det enkle landlivet
      som var godt nok for romerfolkets barske aner, det var også godt nok for
      oss. Selv var han foruten bonde også kjøpmann, og handlet med en rekke
      varer, blant annet korn, vin, ull, tøyer og farvestoffer. Min mors opphav var
      av noe enklere slag, om sant skal sies (det ble sogar hvisket om at hun opp-
      rinnelig stammet fra frigitte), men hennes familie hadde også, ved megen
      flid og strev, oppnådd stor velstand. Jeg har foruten to søstre også to brødre,
      den eldste av dem kom til å overta forretningene etter min far, den andre
      er blitt en lærd mann som utgir bøker om grammatikk og retorikk. I sine
      brev bruker han så mange sjeldne og alderdommelige ord og vendinger at
      jeg har vanskelig for å forstå dem.
      
      Jeg husker godt byens livlige gater, der kjerrer nedlesset med varer eller
      slaktedyr hamret over brosteinene, der bærestoler bante seg vei gjennom
      trengselen under utrop fra slavene, utrop som blandet seg med markskrike-
      riet fra bakere eller vevere i ferd med å skamrose sine varer, hamringen fra
      smiene, smellene av bankestokker fra vaskeriene, eller knirkingen i vinsjer
      når byggestein ble heist opp. Og alle luktene, av ferskt brød, av krydderurter,
      av farvernes væsker, av eselsvette og tunfisk, av nygarvet lær og varm mat.
      En gang min eldre bror og jeg ble fulgt til byen av vår far, kjøpte han fiken
      til oss, og noen små kaker som hadde et lite øye av honning i midten. Det
      var alltid underlig å komme tilbake til den landlige stillheten rundt villaen
      igjen, den store stillheten som hang over slettene og åsene langt borte, lik
      pustet av vingeslag fra en usynlig kjempeørn, bare brutt av løsrevne lyder
      (slik en sten bryter en blank vannflate) nede fra byen, for eksempel når et
      
      NEI, IKKE DET 129
    Page 130: |
      vognhjul smalt ned fra en høy fortauskant, eller folkemassene brølte under
      gladiatorkamper og idrettsstevner.
      
      En dag, på den tiden jeg nesten var kommet i manndoms alder, spaserte
      jeg i byen sammen med min far, og vi gikk forbi en smal portåpning med
      en søylegang. Der inne fikk jeg plutselig øye på en meget uanstendig kledd
      kvinne som hastet forbi, og jeg ble forundret over at noen kunne vise seg
      offentlig (om så bare inne i et portrom) i en slik tilstand. Jeg merket at min
      far fikk det travlere, at han dro meg i armen, så jeg nølte før jeg spurte hva
      det var for slags hus vi hadde passert, og han svarte, for meg, den gangen,
      aldeles gåtefullt: «Det er et sted hvor du alltid vil tape når du handler, derfor
      skal du sky det.» Senerehen forsto jeg naturligvis det hele, for visse menn,
      nemlig de av min høye stand, bør selvsagt holde seg for gode til å oppsøke et
      så elendig skjøgehus. Dette har fått meg til å anstille følgende betraktning:
      Det er underlig å tenke på at visse rom i byene for alltid vil være lukket
      for et menneske som burde ha prinsipiell rett til å ferdes overalt, og det er
      altså ikke bare slik at den rikes rom er stengt for den fattige, men også, i
      grunnen, slik at mange av den simples rom er stengt for den fornemme.
      Slik gjelder det forresten også mellom mann og kvinne: mennene vil, for
      eksempel, aldri få se kvinnenes avdeling i de offentlige badene, og kvin-
      nene ikke mennenes, slik nattergalen og villsvinet puster inn samme luft,
      og deler det samme tre, mens nattergalen aldri vil få rote opp jorden og se
      dens indre nede ved røttene, slik villsvinet gjør, og villsvinet på sin side vil
      aldri få se de tynne kvistene i toppen, der nattergalen sitter.
      
      Fra det offentlige badet erindrer jeg forresten noe annet, fra en senere tid,
      tilsynelatende ubetydelig, men som likevel har festnet seg i hukommelsen.
      Jeg sto i det tomme caldariet og ventet på min venn Quintus, han var gått til
      omkledningsrommet for å lete etter noe (en mynt han var redd han hadde
      mistet, tror jeg), så jeg ble stående igjen alene foran nisjen innerst i det hvel-
      vede rommet, og fra den runde åpningen i taket senket solen ned en skrå
      søyle, fylt av den drivende dampen, slik at lyset sto urørlig, mens søyleskaf-
      tet sakte hvirvlet og forandret seg ettersom det røykende mønsteret skiftet,
      utspent mellom sirkelen av lys i taket og sirkelen av lys på gulvet, hvirvlet og
      sto fast, i stillheten, som bare ble brutt av enkelte knepp fra veden der den
      brant under karene, og kort tid etter av min venns nesten uhørlige, våte og
      nakne føtter. Men mens jeg ennå sto der alene og fylte mine tomme øyne
      med lyset og dampen, følte jeg en stor tillit, en stor ro, som aldri helt har ...
      
      130
    Page 131: |
      I så fall ville jeg vært død i omkring to tusen år. Hvorfor ikke? Eller jeg
      har en annen historie bak meg, og lever ennå, slik en annen, om to tusen år,
      vil ha en annen historie bak seg, og ennå leve, mens jeg, på det tidspunktet,
      vil ha vært død i to tusen år.
      
      Fra sykehustiden for eksempel beretningen om han som trodde han
      hadde en klokke i hodet, et slags lommeur som lå flatt inne i hjernen og
      tikket, alltid trukket opp mellom en usynlig peke- og tommelfinger, og når
      han døde, ville klokken til slutt ligge igjen og tikke, etter at kjøttet og hjer-
      nen var borte (som om uret var selve Tiden, uavhengig av enkeltindividet),
      inne i den tomme hodeskallen, jeg vil ikke tenke på det, ikke skrive om det,
      ikke om henne heller, den magre kvinnen med de utstående øynene, hun
      som trodde at hun var en ovn, og sprang panisk omkring i korridorene
      fordi hun kjente smerten fra veden som brant inne i henne, ikke dét, det
      byr meg imot.
      
      Eller fortelle at han (min far) var interessert i astronomi, han satt oppe
      hele natten og så på stjernene gjennom teleskopet, hans peepshow, konge-
      scepter og våpen på én gang, kanonen, kan man si, hvortil hans sjel var
      den levende kanonkule, skutt ut i kosmos; jeg la merke til hvordan hun
      (min mor) likevel, i den påtvungne, forvokste søndagsstillheten, uten høy-
      messe eller skøyteløp i radioen, stadig kom til å sette en blomstervase litt
      for hardt ned på bordet, klirre litt for uvørent med teskjeen mot kaffekop-
      pen, underansiktet strammet rundt de smalnede leppene, sprekkeferdig av
      en innoverbøyd energi, som et stupebrett dratt nedover til bristepunktet
      (eller dette bildet: han som under riving av en garasje hadde utløst fjæren i
      vippeporten, så den bundne kraften i den eksploderte og trykket inn hodet
      hans), og den energien ville, hvis den noensinne ble utløst, knuse ikke bare
      blomstervasen og kaffekoppen, men også, i en katastrofisk kjederaksjon
      (disse gjenstandene hun til daglig tørket støv av med ikonodulisk respekt-
      fullhet, livredd for å miste noe i gulvet:) krystallaskebegeret, klunkeflasken,
      dådyrene av farvet glass, de falske rokokkofigurene, det kinesiske teserviset,
      den svarte porselenskatten med knurrhår av nylon, muggen med gulldekor
      og den hvite svanen, pluss samtlige pjolter- sherry- rødvins- champagne-
      og drammeglass (sjelden brukt, nærmest i beredskap, lik gassmaskene i et
      tilfluktsrom: bare til spredte øvelser, aldri den store Anledningen), Mer-
      
      NEI, IKKE DET | 131
    Page 132: |
      kur, Venus, Jorden, Mars (med to måner: Deimos og Phobos: «Redsel»
      og «Skrekk»), asteroidebeltet, Jupiter, (med tolv måner), Saturn (med ti
      måner), Uranus (med fem), Neptun og Pluto; urimelig å tenke på at inne
      i denne beskjedne, hjelpeløse, blåbeslipsede, gråbesokkede, albinoblonde,
      ordreutfyllende, karriéreløse kontoristen med hornbriller (svarte øverst og
      blanke nederst), et sted (eller mange steder) under det glatte, kortklipte,
      blasshvite håret hans lå: hele det kjente univers, i en hjerne som ikke
      kunne utgjøre tilnærmelsesvis så mye som en hundredels milliardtedel av
      det samme universets samlede masse, det lå der som et bilde, eller en rekke
      av bilder, en sky av bilder, av månen, av planetene, svidd til rødglødende
      ørkener av solen, eller tvertimot dekket av kilometertykke isskorper, ikke
      størknet vann, men frossen ammoniakk eller metan, stein og meteorkra-
      tere, støvstormer, tåkeslør (som rundt Venus, kjærlighetsgudinnen, et fak-
      tum som ser ut som en tanke), omgitt av ringer, omkretsiet av måner, og
      de brennende stjernene, i alle lysstyrker, alle stadier fra hvit dverg til rød
      kjempe (eller omvendt?), i sin tur med mulige planeter der ikke noe men-
      neske, aldri, skal sette sin bestøvlede fot, usynlige, uobserverbare planeter
      (astronomi, er ikke det vitenskapen om det man ikke kan nå, slik histo-
      rie er vitenskapen om det som ikke finnes?), var der, i min fars hjerne,
      sammen med de ufattelige stimene av stjerner som svømmer gjennom det
      svarte havet av tomrom: galaksene, formet som ringer, diskoiser, spiraler,
      kuler, eller bare noe uformelig med betegnelsen 'hoper', eller noe annet,
      noe like uformelig, men med en uformelighet som har minnet de obser-
      verende menneskene om en form, for eksempel Hestehodetåken i stjerne-
      bildet Orion, tror jeg, oppkalt etter en relativt ubetydelig livsytring, helt
      ukjent der hvor Hestehodetåken befinner seg, et kosimisk sett ynkelig lite
      hovdyr med langstrakt hode, flate gresseterteriner og vertikale ører, liksom
      hodet, eller bildet av hodet av dette lille dyret på uforklarlig vis hadde reist
      hundrevis av lysår bort fra jorden, og vokst umåtelig underveis (slik lysbil-
      det i en fremviser vokser med avstanden til skjermen), inntil hodet av det
      kneggende dyret festnet seg i form av en stjernetåke på himmelen, mens
      stjernetåken, i egenskap av ikke-levende, ikke-intelligent materie, selvføl-
      gelig, like fordømt, er uvitende om sitt navn og sin form, egentlig navnløs,
      navnavstøtende, uten enhver forbindelse med for eksempel den brunskim-
      lete og halte hesten jeg ble tvunget til å beride en sommerferie, etterlatt på
      en skitten og stinkende bondegård, blant fiendtlige barn og uberegnelige,
      
      132
    Page 133: |
      bråkete og truende dyr av forskjellig størrelse, farve og form, det ene mer
      uhyrlig enn det andre.
      
      I selve fødselsøyeblikket, når livets telleverk står på null, og alt, i teorien,
      kan skje, ikke sant, alt det gode og vakre, før mulighetene styrter rundt deg,
      mot deg, over deg, som trær i et høstfelt, nei, det lyder for åpent, korrido-
      ren blir trangere og trangere, inntil det bare gjenstår et lite hull, åpningen
      til en slags søppelsjakt, hvor det akkurat er plass til å presse din utbrukte
      kropp igjennom.
      
      Kanskje fortelle om alle gulvbeleggene eller teppene eller tapetene eller
      listene eller noe annet til en av de utallige oppussingene i leiligheten, på
      hennes (min kones) kommando, alltid mislykket fordi vi ikke hadde råd
      til å leie fagfolk, slik at hun ble misfornøyd, og etter en kort stund (sann-
      synligvis allerede straks oppussingen var ferdig) begynte å pønske på en ny,
      som i sin tur ble mislykket, og så videre, og kanskje fortelle om gardero-
      ben hennes, alle disse skjørt, kåper, drakter, bh-er, hatter, strømpebukser,
      jumpere, kjoler, langbukser, badedrakter, pantyer, anorakker, truser, pelser,
      nonnedrakter, botsskjorter, chadorer, sekker og asker, forsvinningsdrakter,
      kamuflasjeutstyr, rustninger, sarkofager, sarkofager, sarkofager. Innbilde
      seg at nedskrivingen av dette skulle gi sinnsro, og finne at det uroer en i
      stedet, som når man etter en opprivende dag lengter etter en middagshvil,
      og virkelig sovner trygt, men våkner av et mareritt etter ti minutter. Og så
      denne følelsen av at det er hensiktsløst å nedtegne, å fortelle om et liv som
      ikke er noe liv, bare en slags sprellende oppbevaring, slike liv som mitt,
      en rad oppbevaringsbokser med sparkende tilfeller inni, nøklene mistet,
      og de ser ut akkurat som alle andre oppbevaringsbokser, ingen støy, ingen
      skrik; eller jeg glor ned i mitt eget livs vaskebøtte, kvalmende, ingen stør-
      relse, ingen retning, en skitten skureklut noen gnikker frem og tilbake over
      det samme gulvet hele tiden, det samme gulvet i den samme ventehallen,
      ansiktet mitt et gulv for noen.
      
      Eller forsøke å berette slikt som dette: Mørkt ute. Det snødde flimrende
      gjennom lyset under halogenlyktene som hang i en stålstreng tvers over
      gaten, de vippet i vinden. Jeg supte i meg champagne og hvitvin og aperitif
      og øl, etter tur, alt smakte like vondt, travet rastløst fra rom til rom, så på
      
      NEI, IKKE DET 133
    Page 134: |
      ansiktene rundt bordene, på hendene, halsene, hårene under klokkerem-
      mene, og tyngden la seg på meg som en usynlig, men altfor tung uniform,
      svart fløyel med parodiske distinksjoner tunge som gullbarrer, voksende
      gull, ikke til å bære, jeg subbet rundt med den, saktere og saktere, inntil
      jeg bare kunne sitte ved vinduet og se ut, på snøen som falt i et sakte flim-
      mer gjennom den huskende gatelyktens lyskjegle, musikken smalt metal-
      lisk mot meg, en kvinne spurte om jeg ville danse, jeg hørte ikke, hun
      spurte omigjen, jeg orket såvidt å riste på hodet, hun la hånden på skulde-
      ren min, hun var uinteressant (alltid har stygge kvinner falt for meg, eller
      dumme, eller, i mer sjeldne tilfeller, stygge og dumme; det må bero på en
      særlig tiltrekningskraft), jeg dyttet den vekk. Jeg følte en sterk trang til å
      forsvinne. Sakte, numment, tok jeg på meg skjerf, genser, lue, votter, frakk
      og støvler og gikk, ned trappegangen (hvor man kunne se gule og røde og
      blå glassfelter bli opplyst av lyktene utenfor, og i hvert mellomtrinn var det
      et mønster av perforert jern, og de lukkede inngangsdørene hadde deko-
      rasjoner hvor det sto God Jul med håndskriftstil, og kongler dekket av snø
      fra spraybokser, og bak noen av dem hørtes stemmer, latter og musikk, bak
      noen var det taust), ut på gaten. Ingen fred der ute i kulden, ikke stillheten
      av luftig snøfall. Det var midnatt og nyttårsaften. Gledens kruttlager eks-
      ploderte. Det smatret i et virvar av kryssende baner overalt omkring meg,
      raketter hvinte i røde og gule og grønne og oransje striper over hodet mitt,
      det drønnet, hvislet, hveste, skraslet, hylte og dundret, og sløvheten inne i
      meg våknet, i skrekkens seng, alt løftet seg til et kaotisk hyl, jeg gikk for-
      tere og fortere, ned hovedgaten, i trengselen av menneskelignende vesener,
      uhyggelig festkledde, grotesk fulle, spyende, bannende, kauende, mennes-
      ker med serpentiner som avflådde hudstrimler rundt halsen, jeg begynte
      å løpe, i en sidegate var det noen som sloss, jeg hørte banningen og støn-
      nene og knyttneveslagenes bløte dunk gjennom den stigende krigslarmen,
      alt rev seg løs fra bakken og sprengtes, det brant, brant, et drepende kok av
      vold og ondskap og redsel og tortur, jeg flyktet gjennom gatene, jeg hadde
      sett, i en åpenbaring, hvordan verden var, den hadde fått buken sprettet
      opp, alt den hadde slukt og gjemt veltet ut på en gang. Kirkegården ble min
      redning. Den var folketom og mørk, men snøen og enkelte av gravstøttene
      lyste svakt. Jeg ble roligere. Jeg tenkte på alle de opplevde nyttårsaftnene
      under jorden der jeg var, alle lydene, alle stemmene i ørene på dem som nå
      ingenting hørte. Et slikt øre kunne jeg tenke meg å være, et øre som hører
      
      134
    Page 135: |
      det som ingen lenger hører per prokura (eller et øre som ikke engang hører
      det, bare aner at det er der, liksom dette ørets folder og knerter av brusk
      var ansatsen til en primitiv hjerne). Denslags kunne jeg fortelle, men det
      har antagelig ingen hensikt allikevel. Og de som sier det bare var en vanlig
      nyttårsnatt, har helt rett, og at året som fulgte var et helt vanlig år, og året
      etter det, og året
      
      NEI, IKKE DET | 135
    Page 136: |
      ROLIG NÅ
      
      Toi dans cette enigme: le
      silence en ville est comme
      le silence en mer ou en fôret.
      
      EMMANUEL HOCQUARD
      
      Der stopper han nå, tilsynelatende umotivert, trekker den ene hånden
      ut av lommen og lar den være litt mer spent, eller avventende, enn om den
      bare hadde hengt slapt ned fra skulderleddet, som om det gikk en usynlig
      hyssing fra bakken opp til hånden, en tråd dratt ned (slik at armens beve-
      gelse følger) i et hull, langs kanten av en usynlig malje (som for skollsser),
      han bøyer hodet, med en antydet peristaltisk bevegelse nedover (som om
      ryggraden var en vårkald orm) til selve ryggen, som han imidlertid retter
      opp igjen, mens han prøver å se bakover, i retning bebyggelsen, uten å vri
      kroppen for mye, later det til; deretter putter han hånden i lommen igjen,
      og blir stående med runde skuldre og hodet fremstrakt, omtrent som når en
      skilpadde ser nedover fra et høyt punkt, men uten skilpaddens lange hals.
      Han stirrer på hansken. Det er en fullstendig flatklemt herrehanskesom
      ligger presset ned i sølen, fingrene spriker utspredd som kronbladene på
      en blomst, opprinnelig svart, men nå flekket av søle og sand, det lodne, grå
      fôret (som vises ved håndleddet) har praktisk talt samme farve som bakken
      under; den virker stiv og fuktig på samme tid, og nærmest todimensjonal,
      bare å skjære ut et rektangulært stykke av veien omkring den og henge det
      hele på veggen for å skape et kunstverk. Like fullt er gjenstanden utvilsomt
      en virkelig herrehenske, men i dens nåværende, langt fremskredne tilstand
      av forfall, er den blitt så fjern, så å si forvillet, at den har fått noe dyrisk,
      eller endog mineralsk ved seg, slik at det er vanskelig å forestille seg at den
      overhodet kan ha vært ren og rund og ha lukket inne varmen fra fem men-
      neskelige fingre; den virker nå umulig å ta på seg, umulig å resivilisere, en
      hvilkensomhelst hånd ville bare føle et rislende ubehag ved å trenge inn i
      den, ved å sprenge seg vei gjennom de flate fingrene, kjenne gnuringen av
      sandkorn, kjenne det vasstrukne skinnet (eller snarere kunstlæret) kline seg
      kaldt mot hånden, kjenne hele hansken henge, pekende, som en nymontert
      
      136
    Page 137: |
      protese på kroppen (nesten slik de fleste vil føle ubehag ved å gå med løs-
      nese) slik det kan kjennes når man holder et vått dyr, en kjempesnegle eller
      en manet, kanskje en ihjelfrossen flaggermus. Han skritter markert over
      den, som om den trengte skånsel, eller tvert om, som var den uberegnelig
      og farlig trass i den beskjedne størrelsen, og går videre, forbi bommen (en
      smal stistump som trenger vekk gresset ved siden av den) og videre innover
      mot skogen, etter sin egen skygge, som plutselig har vokst seg sterk foran
      ham, lik en ballong blåst opp med ett pust, svart mot den gulrøde, trolig
      jernholdige grusen, nøyaktig samtidig som alle trærne i nærheten har fått
      skygger, mens stadig flere trær innover skogen blir rammet av lyset (slik en
      pianistfinger kan feie over et klaviatur mot høyere og høyere toner), den
      raskt flyttende, liksom blåsende grensen mellom lys og skygge, eller mellom
      gråvær og solskinn, som først går flere kilometer oppe i luftrommet, ved
      randen av en jagende sky, et fallskjermhopps avstand til marken. Han ser
      ut til å være nærmere seksti år, kanskje førtidspensjonert eller uføretrygdet
      siden han ikke arbeider på en hverdag, ikke særlig høy, men noe tykkfallen,
      og han bærer en parkas av ubestemmelig grønnbeige farve, forsynt med et
      belte med blikkspenne. Han er glattbarbert og barhodet, og man kan uten
      vanskelighet se at det mørke, litt fettete håret er blitt gredd over issen, fra
      den ene siden av hodet, med tydelige striper etter kammen, striper som lar
      den hvite hodebunnen komme til syne, for å skjule en partiell skallethet,
      slik at hvis det blåste, ville det tynne håret trolig blafre i en forbausende
      lang tjafs ut fra hodet. Men det blåser nesten ikke. Der stanser han ved en
      kampestein, flat øverst, høyere enn ham selv, med en hel røys av større og
      mindre steiner oppå (og på bakken i en viss radius omkring), som om det
      skulle ha haglet steiner over akkurat denne flyttblokken; han ser vekselvis
      på den og på det svarte og blå skiltet som henger på et furutre ved siden
      av, et skilt som i korthet forteller at de som reiste denne veien i gamle
      dager pleide å kaste en stein oppå kampesteinen, og hvis den ble liggende
      varslet det trygg ferd gjennom skogen (som nå nærmest er en bakhave for
      blokkbebyggelsen nedenfor, men) som før må ha vært gjennomstreifet av
      ulv, gaupe og bjørn, og ikke minst røvere, såkalte stimenn, som plyndret
      og drepte bøndene. Nå tar han opp en av de mange mindre steinene som
      ligger på bakken (og den må ha vært brukt mange ganger før, av et ukjent
      antall mennesker, i likhet med for eksempel tennisballene som kastes mot
      blikkbokspyramidene på tivoli; teoretisk sett ville en slik stein kunne bru-
      
      NEI, IKKE DET 137
    Page 138: |
      kes til å prøve lykken helt til den var blitt slitt ned til en erts eller et blyhagls
      størrelse, og den ville da, sannsynligvis, ha overlevd (hvis en stein kan sies å
      overleve når den aldri er blitt født?) flere generasjoner steinkastere, som alle
      ville ha prøvd lykken med den samme steinen, usynlig lite forminsket for
      hver gang, for hvert forsøk) og kaster den, litt klossete, med armen omvendt
      katapulterende fra bak hoften og opp til ansiktshøyde omtrent, før han slip-
      per taket, et såkalt jentekast. Steinen lager tre klikkelyder i stillheten: først
      når den treffer en av de andre steinene der oppe, så, litt svakere, når den
      spretter fra denne mot kanten av kampesteinen, til slutt, litt sterkere igjen,
      når den møter to steiner på bakken og blir liggende urørlig mellom dem.
      Han går nå forbi kastesteinen og inn i skogen, ikke lenger langs skogsveien,
      men rett frem, inn på noe som engang visstnok har vært en ferdselsåre av
      en viss viktighet, hvor kjøtt, skinn og trelast ble ført på sleder, om vinteren
      (skjæret fra talglyslyktene som viser hestenes kamelaktig vuggende bak-
      parter, frostdampen fra kuskenes munn og neser, det blankslitte læret i
      svepehåndtaket mellom de grove pelsvottenne, snøkrystallene som blinker
      og forsvinner i mørket), inn til byen, men som nå må betegnes som en litt
      bred sti uten infrastrukturell betydning, krysset av glattråkkede røtter. Fra
      tid til annen stanser han og snur en flat stein før han later til å granske det
      underliggende, han besiktiger noe som kan være elgspor i våt jord, eller han
      bøyer seg møysommelig ned og stirrer inn i mørke hulrom under stubber
      i skogbunnen. Hans interesse for detaljer virker nesten påfallende; han leg-
      ger seg av og til ned på knærne for å studere mosen på en stor stein, i det
      skarpe motlyset, som ville han fange inn hver eneste spore, følge den fra
      foten til den lille bispestavlige krumningen øverst, registrere fargeskiftnin-
      gen fra blekgult til mettet klorofyllgrønt, eller han stanser ved en dam og
      stirrer stedig på vannloppenes virrende, fjærende punktnedslag, later til å
      følge ett og ett av insektene for å fastslå dets bane på vannet, med en omhu
      som om det lille, ringspredende trampolinesøkket i overflatehinnen var i
      hans eget øye; og slike kontemplasjoner henger han seg til i atskillige minut-
      ter om gangen, kanskje en halvtime, og han er synlig nummen i kroppen
      når han omsider reiser seg og trasker videre, stivt og haltende til å begynne
      med. Ansiktsuttrykket, etter disse statiske ekskursjonene i naturens baga-
      teller, er imidlertid nesten det man vil kalle fredfullt, og det er en rimelig
      hypotese at han søker en slags fred i sinnet. Nå har han, etter en lengre marsj,
      kravlet seg omstendelig ned i noe som må være kobbergruven, ikke særlig
      
      138
    Page 139: |
      dyp, nærmest en lomme i fjellet (flammene som slikker oppetter berget og
      beskinner den glinsende kobberkisen, de sotete og svette ansiktene, malm-
      kurvene og bøttene med vann som siden skal slynges mot blokkene for å
      få dem til å sprekke, langt inne i den provinsielle skogen, fjernt fra Ver-
      sailles og Bois de Boulogne, driften oppgitt under rokokkoens glanstid),
      der han blir sittende, uten å gjøre noe annet enn å prøve ekkoet med et Ho!
      som skjelver gjennom steinrommet og dør ut for alltid, blir (med et tra-
      disjonsrikt uttrykk) bergtatt; tausheten etter det meningsløse ordet pipler
      av vann, av dråper, silder og dammer, en fjellets kaldsvette som gjør pus-
      ten hans synlig i form av støtvist rykende damp, gjennomlyst av solskinnet
      utenfra, over gruvemørket, som når ham til skuldrene, og sannsynligvis
      vil drukne ham, hvis han blir sittende til solen synker bare litt lavere. Men
      han setter seg også ned hvor det faller seg, som nå, etter at han har karret
      seg opp av gruvehullet og gått et stykke videre, på et halvråttent vindfall,
      og bare ser mørkt ut i luften, som om øynene hans var tieren på en blink
      eller hullene i en stikkontakt, og det virker som han snarere dreier på ørene
      enn på øynene, kjeven faller litt ned, så munnen gaper en tanke (kanskje
      bokstavelig talt?), han legger hodet litt på skakke, slik at nesen får en viss
      vinkel i forhold til brystbeinets linje; han synes å lytte. Etter at lydstøvet
      fra et jetflys drønnende skred har lagt seg (i samme øyeblikk sitter pas-
      sasjerene der oppe i ståltrømmelen og beglor de røde, lysende varselskil-
      tene med NO SMOKING FASTEN SEATBELTS, uten å ha noen anelse om
      mannen i skogen de fløy over for to minutter siden; kunne man tenke det
      omvendt, at det i skogen under flyet var plantet bekvemme seter på hver
      side av en rett sti, og flyvertinner serverte drinker og mat på papptallerkener
      til passasjerene, som reiste på stedet, reiste med jordrotasjonen, eller bare
      med tiden, mens flyet oppe mellom skyene inneholdt en skog, og en mann
      satt på et halvråttent vindfall i denne skogen og stirret fremfor seg, på vei
      mot en ukjent destinasjon?) virker det som han lytter oppmerksomt mot
      skogens lyder: fuglefløyt, brått klaprende vingeslag, ekornknasking, vannet
      som sildrer fra en hylle til en lavere hylle i bekken (om det finnes en bekk
      skjult inne i buskaset et sted), suset av vindgust gjennom trærne og lyngen,
      fremfor alt vinden, kanskje, den lette brisen som gjør skyggene av løvverk
      til et bevegelig, grovmasket nett mot bakken, lik en nettingstrømpe, ved
      knehalsen, når kvinnen vipper utålmodig med benet; men det synes nesten
      som om det egentlig er stillheten han lytter etter, selv om man strengt tatt
      
      NEI, IKKE DET 139
    Page 140: |
      ikke kan høre den, eller ensomheten, det faktum at når man bare hører
      vinden i trærne er man alene.
      Speilet, hvor den svarte streken blir tydeligere etter gjentatte påstryknin-
      ger, langs kanten, og hun lukker det andre øyet og kontrollerer, lukker det
      første øyet og kontrollerer det andre, hun ser skimten av et mannsansikt i
      det, bak seg, det røde, liksom hovne leppemellomrommet som skiller bar-
      ten og det kortklipte skjegget, som åpner seg og lukker seg, igjen, og sier Du
      sminker deg som en prostituert darling men du med din skal vi si folkelige
      bakgrunn kjenner naturligvis hemmeligheten ved å få litt ekstra tips, og han
      strammer beltet i slåbroken rundt maven, løsner det igjen, tvinner frotté-
      remsen rundt fingrene og løsner den igjen; og han hører henne snakke uten
      at hun snur hodet, han ser på det lyse håret hennes, det har noen svartlige
      striper av gammel farving, liksom noe mørkt og skittent var begynt å tyte ut
      under det. Isåfall skulleru være glad for hver millimeter sminke du som ikke
      klarer å forsørge dæ sjøl engang du som aldri har gjort et arbeidsslag siden
      du klipte golfbanen til far din for femogtjuve år sida du er feig erru du tøkke
      å gå ut på en arbeidsplass engang du bare gjemmeræ i bøkene dine; og i det
      nå litt dirrende speilet (hvor det ser ut som huset er rammet av jordskjelv)
      kan hun ikke se ham lenger, men hun kan høre, eller kanskje bare merke,
      at han nærmer seg, og plutselig ser hun den hvite, hårløse venstrehånden
      hans, og hun gjør en brå unnvikelsessleng med hodet og overkroppen, men
      hånden triver den svarte og burgunderrøde sminkepaletten med Helena
      Rubinstein i gullskrift, han har det; og i speilet, som er tynt besådd med
      rødlig støv, ser han først brystet og halsåpningen på sin egen slåbrok, så,
      ettersom han vrir på skrinet og griper om det med begge hender, suksessivt,
      hurtig: et glimt av bokhyllen, sin egen skulder, en porselenshund (collie)
      oppå den, og til slutt (etter noen tiendedels sekunder), det lyse taket, med
      et rundt, hvitt merke etter et lampefeste som viser omtrent hvordan taket
      må ha sett ut før sigarettrøyken begynte å dra det hvite langsomt inn i det
      skittenbrune; hun retter seg nølende opp etter den brå bevegelsen, akkurat
      tidsnok til å se hvordan han bønder lokket og esken fra hverandre, omtrent
      slik enkelte vrenger en billigbok for å lese mer bekvemt, og hun hører knek-
      ket i plasthengslene idet de brister, det maskerer lyden av hylsen til masca-
      rabørsten som spretter ut og møter et armlene av tre før det faller lydløst
      på teppegulvet; han kjenner et kraftig rykk i armen og hører bare ordet Du,
      vokalen forlenget og med stigende styrke og tonehøyde mot slutten, han
      
      140
    Page 141: |
      knytter neven og rister armen abrupt nedover, i bend mot hennes tommel,
      gjør seg fri, tar noen skritt ut på gulvet, snur ryggen til, finner, først med
      øynene, siden med fingrene, drar ut, og brekker av, de to, små skuffene
      med firkantede groper av forskjellig farve (øyenskyggene er krystallaktige,
      glitrende, på overflaten, mattere, nærmest flossete eller trekkpapir-ulne der
      hvor den lille svampen har gravd ut stoffet, noen farver har dype groper,
      andre er nesten urørte), han må snu ryggen til forskjellige kanter for å verge
      seg mot knyttneveslagene som hakker mot ryggen hans, han legger armen
      dels på skulderen hennes, dels på den øvre delen av brystkassen, og skyver
      henne unna med et kraftig støt (slik en hydraulisk mekanisme på en gra-
      vemaskin kan rykke til), så hun synker halvveis ned i stolen igjen; nå ser
      hun hvordan han åpner en skuff i skrivebordet og tar frem en hammer, og
      hvordan han, uten å si noe, uten å forandre ansiktsuttrykk, legger lokket
      og esken på stuebordet, løfter hammeren og slår, hvordan plasten ved det
      første slaget bare sprekker, men under de etterfølgende gradvis knuses helt,
      sammen med speilet som .er festet på innsiden av lokket; han kjenner noe
      som ligner en eksplosjon etterfulgt av en during i øret og en brennende
      smerte som stråler ut fra kinnet, og hører (mest på det øret som ikke er
      rammet av slaget) Ditt svin ditt svin ditt hælvetes jævla svin du tør ikke
      slå meg engang du hevner deg på døde ting for at du er en død ting sjøl
      du er en faens jævla fryseboks full av kaldt kjøtt ditt hælvetes jævla svin,
      og smerten i kinnet blir oversprøytet med spytt, han hører hvordan hylene
      så å si hinker over i gråt, han ser hvordan hun rister som om hun kjørte i
      en gammeldags hestekjerre uten fjærer, gråten innimellom avbrutt av noe
      som nærmer seg et brøl, fra dypt nede i halsen hennes (liksom det nede i
      innvollene et sted fantes en annen, mer arkaisk, mer dyrisk munn), et brøl
      som sprekker etter et overanstrengt glissando.
      Idet døren deler seg lik et sceneteppe, står han (stadig iført parkasen med
      den ubestemmelige grønnbeige farven, og den virker umiddelbart mal-
      plassert i denne sammenhengen), merkelig nok, med ryggen til og ansiktet
      vendt mot veggspeilet i heisen, og han kvepper liksom straks han merker
      at døren står åpen bak ham. Armen hans synker nå ned i den ene lommen
      på ytterplagget, og (som om den var en slags dykker) kommer opp til over-
      flaten med et nøkkelknippe (formodentlig det samme som må ha gitt ham
      adgang til bygningens hoveddør); han holder det litt fremfor seg, trekker
      inn haken, strekker nakkemusklene bakover og betrakter knippet ovenfra
      
      NEI, IKKE DET | 141
    Page 142: |
      og ned, på en slik måte at han antagelig ser en hvit skygge av sine egne runde
      kinn i underkant av synsfeltet. Som ventet stikker han den utvalgte nøkke-
      len i en lås, men først etter at han har kastet et blikk bak seg, og lagt øret
      inntil døren. Den er av glass og påført endel gullbokstaver som til sammen
      danner et navn og en fagbetegnelse, sistnevnte på to språk. Han har ingen
      vanskeligheter med å utløse låsemekanismen. Innenfor døren er det mørkt,
      og han blir stående urørlig i dette mørket en kort stund. Nå berører han
      en lysbryter på innsiden, til venstre for døråpningen, slik at en rekke med
      neonlamper i taket (de har en slags kryssende ribber som danner mange
      små kuber), blinker og flimrer før de faller til ro i en ubrutt strøm av hvitt
      lys; men mens denne stabiliseringsprosessen pågår, høres stadig små sing-
      lende lyder, omtrent som når man knipser neglen kraftløst mot et glasskrus
      eller en sykkelbjelle. Det er nesten påfallende, ved nærmere betraktning,
      hvordan et lys, en lyskilde, nesten alltid forutsetter en lyd, om enn aldri
      så svak og flyktig: foran stearinlysflammen eller parafinlampeskjæret eller
      peisbålet det skurende poffet når en fyrstikk tennes; foran sigarettgløen
      knakket fra lighteren; lommelyktene og stuelampene som bare lyser etter
      kneppet under fingertuppen; eller ved direktekoblede lyskastere, smellet
      når støpselet trykkes inn i kontakten; kupélyset i en bil foregås av klapringen
      i bildørens håndtak, og instrumentene i dashbordet lyser opp først etter at
      tenningsnøkkelen er vridd om og motoren har startet; eller det ekstreme
      eksempelet med fyrverkeriraketter, hvor lyset, farvet eller ikke, alltid ledsa-
      ges av hyl og eksplosjoner, unntatt når de faller ned igjen, de særlige typene
      som er forsynt med en liten fallskjerm, slik at de daler langsomt mot bak-
      ken mens de skinner uten den minste larm, mot en bakgrunn av stjerner,
      muligens; for de eneste lyskildene som er absolutt lydløse i enhver hense-
      ende er selvfølgelig de naturlige, de umenneskelige: solen og stjernene, som
      ingen noensinne har hørt lyden av; men hvis man kunne nærme seg solen
      uten å brenne opp, ville man kanskje høre en gradvis tiltagende lyd, lyden
      av solen, inntil det steg til et infernalsk brøl, brølet fra den permanente
      kjernefysiske eksplosjonen som solen faktisk er? Nå går han, på sin tunge,
      vaggende og noe sendrektige måte innover den teppebelagte korridoren. Han
      ignorerer atskillige lyse laminatdører på hver side, og forflytter seg i rett
      linje fremover, inntil hånden hans når det grå plasthåndtaket på døren for
      enden av korridoren; han nøler fastfrosset noen sekunder før han trykker
      det ned og gjør entré. I det svake avglanslyset utenfra, det vil si fra gate-
      
      142
    Page 143: |
      lyktene, reklameskiltene og de opplyste butikkvinduene omkring ti etasjer
      under, kan man bare skimte en rekke med kasseaktige maskiner i lårhøyde
      under vinduene; nå avgir en av maskinene plutselig en summende lyd mens
      et lys blaffer opp over papiret (igjen denne forbindelsen mellom lyd og
      lys) som later til å vokse ut av dens indre, og summingen og belysningen
      av papiret (det ligner lampettlys over blekt tapet, eller en pianolampe over
      noteblader) etterfølges øyeblikkelig av en klapring (som fra en meget hur-
      tig maskinskriver) samtidig med at papiret flytter seg rykkvis oppover, noe
      som ganske snart gjør synlig en skrivelse på papiret, en kort tekst, ferdig i
      løpet av kanskje et minutt, hvorpå lyset slukner og maskinen bringer seg
      selv til taushet i det mørke rommet. En meddelelse til et mørkt, folketomt
      rom fra en usynlig, mørklagt avsender, en melding fra mørke til mørke. Eller
      rettere sagt virker det som meldingen er beregnet på det tomme rommet,
      medmindre avsenderen skulle ha kalkulert med at mannen i parkasen ville
      komme inn her på nøyaktig dette tidspunktet, hvilket virker lite sannsynlig.
      Han har ennå ikke slått på lyset i rommet; om dette kan tolkes som et tegn
      på dårlig samvittighet eller kriminelle hensikter, er foreløpig uvisst. Men da
      maskinen summet og lyste opp, syntes han besynderlig nok ikke overrump-
      let eller forskrekket, slik man skulle tro at denne brå lyden og dette brå lyset
      burde virke på en inntrenger i den store kontorstillheten; tvert om nærmet
      han seg maskinen, støttet seg mot den med den ene armen, og lot til å lese
      teksten omhyggelig. Imidlertid har han alt mistet interessen for budskapet,
      og med et lite rykk retter han seg opp og åpner en ny dør. Rommet som
      kommer (dårlig) til syne er større enn det forrige, men ettersom han heller
      ikke nå skrur på lyset, er detaljene i inventaret vanskelige å skjelne, selv om
      også dette kontoret snyter på det avgiftsfrie, men svake byskinnet nedenfra
      (og forskjellen mellom å være i byen og å være på landet er ikke minst, som
      kjent, at i byen blir det aldri helt mørkt og helt stille, mens det på landet
      blir helt mørkt og helt stille, derav den tilnærmede sjokkvirkningen når en
      byboer ankommer sin avsidesliggende hytte med bil en høstkveld, etter at
      motorduren opphører og lyktene slukner, og han står overgitt på bunnen
      av en kolossal stillhet og et kolossalt mørke, en stillhet og et mørke han
      ikke kan fylle med annet enn angst), gjennom de mange vinduene: med
      sikkerhet ihvertfall fem skrivebord av samme størrelse og form, hver med
      sin telefon og sine to plastkurver halvveis fylt med papirer; på grunn av lys-
      forholdene er det vanskelig å avgjøre om papirene i kurvene har forskjellig
      
      NEI, IKKE DET | 143
    Page 144: |
      farve på hvert skrivebord (hvitt, gult, lyseblått, lysegrønt, lyserødt?), men
      uansett har tre av bordene askebeger (forskjellige) og de to øvrige ikke.
      En bokhylle mot veggen, under et stort, innrammet bilde som må være et
      verdenskart, har få bøker, men desto flere permer og mapper av forskjellig
      format. På et skrivebord, innenfor det parallelogrammatiske lysfeltet fra
      vinduet, ligger også to papirlapper, trolig billetter, hvorav i det minste den
      øverste viser påskriften CARM. Slutten på ordet stenges av en rullestein,
      en slik stein som en gang må ha hatt uregelmessig og kantete form, men
      som havet, i blinde, kan man si, har påtvunget en svakt elliptisk og perfekt
      glattet form, og denne formen ligger nå, mens dette foregår, som tyngde
      på de to papirlappene, for å hindre dem i å blåse vekk (for eksempel hvis
      et menneske går hurtig forbi: en spøkelsesaktig umulighet akkurat nå, i
      det mørklagte kontoret: et menneske i full effektivitet forbi skrivebordet,
      med et luftdrag av hensynsløs hast etter seg), de (billettene) som på sin side
      er fremstilt med åpne øyne, maskinelt, industrielt, som adgangstegn, mot
      betaling, til en musikalsk underholdning som ikke eksisterte den gangen
      steinen fremdeles var kantete og uregelmessig; man kan godt forestille seg
      at en slik stein ville kunne fortsette å finnes selv etter at operaen var full-
      stendig ødelagt, ikke bare etter at operahuset var blitt bombet til et for-
      kullet kaos av mur, glass og tre, av ødelagte møbler, pulveriserte kulisser,
      avsvidde parykker og tilintetgjorte kostymer, sotete, men som form intakt
      for eksempel inne i et smeltet garderobeskap, ikke bare etter det, men også
      etter at ethvert eksemplar av partituret til denne operaen er forsvunnet,
      etter at selve operaformen er falt i glemsel, eller kulturen og samfunnene
      som opprettholdt operaens tradisjon er borte, liksom en slik stein repre-
      senterte en sterkere og mer halsstarrig form for væren enn det kompliserte,
      levende spinnet av mennesker, ting og ideer som i en viss skjør, skjelvende
      konstellasjon utgjør en opera; en gang vil steinen imidlertid også bli borte,
      det ville forøvrig være en smal sak å knuse den til støv med en dertil egnet
      maskin. (På den annen side, for å tilintetgjøre absolutt hele den kloden,
      hele den elementære eksistensen som steinen er en del av, måtte også den
      ødeleggende maskinen ødelegge seg selv, hengende i tomrommet, restløst,
      siden den i siste instans består av grunnstoffene fra basisplanet.) Han går nå
      (men saktere, nesten listende) innover i rommet, men stanser, fører hån-
      den opp til halsen, vrir nakken, og dermed hodet, til venstre og oppover,
      med, i en kontrast av svart mørke og skimmer fra vinduet, en snurpende
      
      144
    Page 145: |
      grimase som om han snudde seg bort fra noe illeluktende, mens han tyde-
      ligvis, rent faktisk, åpner den øverste skjorteknappen, som for å få mer luft.
      Så kan man høre, fjernt, som fra en radio i et annet rom, motorduren fra
      to eller tre biler idet de får grønt lys i krysset nede på gateplan et sted. Han
      skyver unna en kontorstol, trinsene piper, og står nå inntil vinduet, et av
      de vinduene som vender mot havnen, og den svake blåsten fra sjøen kas-
      ter noen regndrypp på ruten, bare noen få, glissent utspredde dråper, og
      der de henger minner de om væskeprøver på glassplater i et laboratorium,
      beregnet på mikroskopi eller kjemiske tester, bortsett fra at de selvfølgelig
      ikke ligger horisontalt, men henger, på grunn av adhesjonen, på det verti-
      kale vinduet, og derfor, på grunn av tyngdekraften, buler ut nederst, som
      om de var poser under øynene på en gjennomsiktig olding; er ikke mange
      dyr, endel krepsdyr og fisker, for eksempel, fullstendig gjennomsiktige på
      et tidlig stadium? Men enkelte dyr ikke bare på et tidlig stadium, men også
      som voksne, for eksempel maneter, og denne gjennomsiktigheten er full-
      stendig umenneskelig, den transparente kropp tilhører ikke menneskelig
      fysiologi i det hele tatt; selv en gjennomsiktig bavian eller sjimpanse ville
      være en monstrøsitet. Han later nå til å stirre mot havnen, der selve havet
      er usynlig i høstmørket, mens kaiene, lagerskurene og de få skipene ligger
      mer eller mindre opplyst av omvekslende hvite og gule lyskastere, og jibben
      på en av verftets (på denne tiden) ubevegelige kjempekraner rager flombe-
      lyst opp som en trapsekunstnermast fra det svarte. Det er stadig like uvisst
      hva han egentlig gjør i dette folketomme kontorbygget, men av den urør-
      lig stirrende, nærmest meditative, ikke lenger nervøse, holdningen hans,
      virker det nesten som han søkte den samme stillheten, den samme freden,
      som han tidligere kan tenkes å ha søkt i skogen, og det er teoretisk sett
      mulig at han akkurat nå tenker på hvordan den samme geologiske grun-
      nen bærer havet og skogen, samt byen mellom dem, og hvordan det dypt
      under fjellgrunnen igjen hvirvler, bobler og koker av flytende mineraler
      med en temperatur på tusen grader: magmaen, og at denne kolossale ild-
      mørjen vanligvis ikke synes i det hele tatt, slik at det kraftige lyset fra den
      er jevngodt med mørke.
      
      NEI, IKKE DET | 145
    Page 146: |
      UDATERT
      
      Tett i nesen. Igjen et av disse kulerunde valgene: våkne frysende eller
      tett i nesen, med radiatoren av eller på, med skjelvinger eller pustevansker.
      Gudskjelov var han igjen svært usikker på datoen, siden det nå var lenge
      siden trygden hadde kommet (og den kom alltid omkring den 20. i måne-
      den, men bare *omkring*; det kunne like gjerne være den 19. eller tilogmed
      den 18., i noen tilfeller (foran enkelte høytider) endog tidligere; en sjelden
      gang også senere, altså den 21. eller 22.), men dessverre var han nokså sik-
      ker på måneden, som måtte være oktober. Det var overflødig å stå opp og
      se ut av vinduet, det var også nødvendig; denne merkelige trangen, eller
      nesten behovet, driften, begjæret, etter å se ut av vinduet; kunne man vir-
      kelig tenke seg et menneske så lite nyfikent at man kunne stenge det inne
      i et rom (med vindu), uten at mennesket før eller siden, hvis det bare var
      fysisk og mentalt i stand til det (men han hadde hørt om en mann, tilog-
      med med en vaktmester, som bare klarte å sitte midt i rommet, eller lengst mulig
      vekk fra vinduet, når han befant seg oppe i en høyblokk, derfor var han
      også vaktmester i en lavblokk) ville reise seg og stirre ut av vinduet, om
      så midt på natten, på landet, om høsten? Man vil alltid se det som er å se,
      og helst litt mer, som om det man gikk glipp av skulle foregå rett utenfor
      vinduet, nå, snart, bare man var aktpågivende og tålmodig nok, som om
      det eksempelvis for å finne sin livsledsager(ske) var nok bare å se ut av
      vinduet til han eller hun, en gang, selv på den mest bortglemte og nedlagte
      bygdevei, ville komme forbi; hva man så skulle gjøre, var uklart; kanskje
      håpet de fleste bare på et slags usedvanlig naturfenomen, en katastrofe, en
      trafikkulykke, eller bare en blotter eller noe lignende; eller tvertimot, de
      ville konstatere, til sin beroligelse, at alt var som før, hvilket det som oftest
      var. Han kastet av seg hestedekkenet og lette etter noe å snute seg i, og i en
      bærepose med hullede votter, tørre brødskalker og pianotangenter fant han
      et gammelt glasshåndkle som han hadde brukt til skureklut på den tiden
      han ennå vasket gulvet et par ganger i året, altså for ganske lenge siden;
      den var noe stiv, men brukbar. Han skrevet over den stopptytende løyben-
      ken ved siden av komfyren, sparket unna en pyramide med tomme egge-
      kartonger, skrudde ned radiatoren under vinduet (krumbøyd, men med
      
      146
    Page 147: |
      strak arm, for å se de små tallene på innstillingen) og stirret ut, eller rettere
      sagt ned; for selv om det var atskillige bygninger (for det meste fabrikker
      og kontorer, men også en gammel spir- og tårnprydet herskapsvilla) å se
      langt borte, så ble blikket uvegerlig halt fem etasjer ned, som av en sterk
      fisk, mot gateslukten under, eller rettere sagt, de tre, nei fire, kanalene hvor
      det rant henholdsvis mennesker, biler, mennesker (og hunder) og vann,
      altså først fortauet foran huset, så kjørebanen, så gangstien av asfalt over
      den gressbevokste skråningen, og så elven (i sommernettenes stillhet, med
      vinduet åpent, sto suset bak ham, ut fra det indre av leiegården, liksom en
      elv rant gjennom oppgangen, eller som om huset var bygd av steiner fra
      en helt annen elv, og suset var blitt sittende fast i dem; men han visste det
      måtte skyldes et slags ekko eller refleksjon av lyden mot de malte, tomme
      murveggene), hvor strømmen alltid gikk i samme retning, i motsetning
      til veien (inklusive gangstien og fortauet) hvor strømmen av kjøretøyer og
      mennesker og hunder gikk i begge retninger, både oppover og nedover, av
      og til på tvers. Allerede et dyr, en heslig liten mops, for eksempel, hadde
      prinsipielt muligheten til å bevege seg i alle retninger, mens vannet, der-
      imot, ikke hadde noe valg, det måtte renne nedover, og allerede dette var
      en avgjørende forskjell på det å være vann og det å være dyr, opplagt; men
      hva hvis også dyrene hadde rent på samme måten, ikke slik at det strømmet
      floder av levende vesener gjennom landskapet (slik for eksempel en rein-
      flokk kan se ut fra luften), men slik at dyrene, alle dyr, bare kunne bevege
      seg nedover, sånn at, i visse perioder av tørke (eller hva man skulle kalle
      det?) ville skogene være nesten tomme for dyr, inntil de samlet seg i skyer,
      meget svarte, tette sådanne, en slags tordenskyer, og falt ned over skogene,
      og de atter, steg for steg, alt fra markmus til elger, ble tvunget nedover,
      stadig nedover, mot havet av alle dyrearter, før de fordampet og fortettet
      seg i nye skyer. Klarvær, rødlig solskinn. Men vannet sto høyt etter mange
      dager med regn, piletrærnes greiner slepte i strømmen som kvasten på en
      syttendemaibåse i et fonteneutløp. Syttende mai! Han avskydde de dagene
      som nektet å unnslippe datering, de evinnelige Første mai, Syttende mai,
      Sankthans, Julaften, Nyttårsaften, alle disse flaggene, disse fyrverkeriene,
      disse skrålende, mer eller mindre fulle, mer eller mindre velkledde, mer
      eller mindre feststemte menneskene som ikke kunne la være å styre sin
      mer eller mindre vaklende gange forbi huset han bebodde, femte etasje, og
      selv dit nådde stemmene og latteren deres, flaskeknusningen deres, brølene
      
      NEI, IKKE DET 147
    Page 148: |
      deres, kjekkelet, kvinnenes kokette promillehvin. Eller tvertimot, stillheten.
      Den snikende, førkrigsaktige stillheten etter klokken fem på julaften, etter
      de alarmerende kirkeklokkene som skranglet seg inn fra en tid lenge før
      armbåndsuret, før bestefarsklokken, pendeluret, gjøkeuret, digitaluret, den
      elektriske kvartsklokken og telefonuret, og så stillheten etter dem, bare en
      og annen drosjes diesellyd, og kulden, og mørket, og snøen, og alle lysene
      i vinduene på baksiden av såpefabrikken, de grelt tradisjonsrike lysene fra
      tente juletrær mellom gardinene, alt dette som med sin stemningsfulle
      stumhet skrek ut en 24. desember og ingen annen dato, at enhver annen
      dato var en umulighet; om så en krig brøt ut akkurat da, tidlig på kvel-
      den den 24. desember, så ville bombene kunne utslette alt, unntatt denne
      datoen, det mest avanserte rakettssystem ville ikke kunne bombe tiden. En
      morgenjogger humpet forbi der nede. Det var en fetladen yngre kvinne, i
      blå drakt med hvite striper, og hun jogget så sakte at hun hele tiden var på
      nippet til å falle ned i kappgjengernes rullepølsete fysiologiske dynamikk,
      og det så ut som hun, for hver gang den fremstrakte foten møtte bakken
      (det ville si asfalten på gangveien) og ble pålesset hele kroppstyngden, var
      ferdig til å klappe sammen lik en punktert badeball eller en råtten snømann,
      men at hun, hver gang hun sparket fra igjen, med en overnaturlig kraft,
      som ikke kom av sunnhet, skjønnhet og styrke, men av en desperat vilje
      til sunnhet, skjønnhet og styrke, ved en drabelig selvredningsdåd klarte å
      hale seg opp av utmattelsens og sammenbruddets avgrunn; og slik, gjen-
      nom stadig nesten å synke sammen, og stadig heise seg opp igjen, forsvant
      hun ut av syne som et stort, blått, overvektig hjerte konstant på grensen til
      hjertesvikt, og pilegreinene fortsatte å slepe i vannet som før, ennå grønne,
      ennå ikke gule. Denne dagen ihvertfall garantert udatert, hvit (eller snarere
      rosa, på grunn av høstlyset) som en villfugls ustemplede egg på en utilgjen-
      gelig berghylle, og på matten utenfor døren, ingen avis som kunne fortelle
      hvilken dato det var, og i leiligheten ingen radio, ikke noe fjernsyn, som
      kunne plumpe ut med det, nei, ikke noe Italia frykter vår fisk, Roterende
      restaurant i kraftverkpipen?, Surrogat-moren angret, Skip med fyrverkeri i
      brann, Nytt om smerte. Han unngikk å tråkke i det mugne speilegget, men
      døren buttet mot en irriterende pappkartong (Sunkist), han fikk krefter,
      han ble rasende, han trev tak i esken, flerret sidene fra hverandre, slet kar-
      tongen i stykker, stadig mindre stykker, mindre og mindre, inntil de nådde
      prislappstørrelse, og stykkene ble flere og flere og arbeidet tyngre og tyngre,
      
      148
    Page 149: |
      og han ga opp og gikk og pisset, sliten, gammel, men fremdeles uendelig
      fjernt fra det molekylære nivå han hadde forsøkt å redusere esken til. Skulle
      han spille den i natt? Kanskje, hvis det ble stille nok. Som vanlig måtte han
      kjempe mot trangen til å gripe kjøttklubben som lå blant sykkelkjedene
      og tomflaskene i badekaret for å knuse speilet over vasken, og som vanlig
      overvant han den (av feighet, konservatisme, antagelig), som vanlig så han
      seg i speilet liksom han hadde sett ut av vinduet (eller motsatt slik han (og
      alle andre?) så ut av vinduet, for å se seg selv i det første tilfellet, og for (for
      enhver pris?) å se noe annet i det andre?). Tertium datur (han var lærd,
      var han ikke? men hadde dessverre lav intelligens): lese. Det beroligende
      ved lesningen. Thiamini chlorid. 1,5 mg, Riboflavin. 2 mg, Nicotinamid.
      10 mg, Pyridoxini chlorid. 2 mg, Calc. panthothen. 3 mg, Constituens q.s.,
      Sukkerdrasjert, Ved behov for B-vitaminer 2–3 eller flere tabletter daglig.
      Oppbevares utilgjengelig for barn. (Han hadde latt som han sov, hørt at
      hun åpnet døren for å forvisse seg om at han sov, og så, lenge etterpå, sta-
      dig våken, ut på badet, de små føttene (hvilken skostørrelse?) først mot det
      kalde linoleumsgulvet, så på badekarkanten, for å rekke opp til medisin-
      skapet, vri om nøkkelen (som alltid sto i, merkelig nok), og for der, blant
      plaster, vaselin, vannstoff, neglesaks, renset bomull, øyeglass, rigabalsam
      og honning, kamferdråper, å finne den lille brune flasken med dødninge-
      hode, den blekt svovelrøde etiketten som var brunflekket av innholdet i
      flasken: jod, som han (faren) brukte til å pensle alle riftene og sårene han
      fikk i jobben som gjerdemontør; og dødningehodet garanterte, hadde han
      trodd, at den som tømte flasken, eller tilogmed bare drakk litt av den, ville
      dø omgående, slik dødningehodet i guttebøkenes sjørøverflagg garanterte
      død og fordervelse, eller det bittelille dødningehodet i den tyske genera-
      lens uniformslue symboliserte hans makt over døden (illustrasjon i det
      gamle leksikonet); og, stadig overfølsom, kontraktibel som en glassmanet
      av skrekk for at de skulle våkne, for det plutselige knirket i en dør som
      ble åpnet, hadde hun skrudd av korken og stirret ned i flaskens rødsvartc
      dødssaft, nølt, mistet motet, skrudd korken på igjen, satt flasken tilbake i
      skapet (på nøyaktig samme plass som den hadde stått (håpet han), hadde
      lukket døren til medisinskapet først, og til baderommet deretter, sneket seg
      tilbake til sengen og sovnet, og våknet dagen etterpå, uten at de noensinne
      fikk vite om det). Han hadde, og hadde aldri hatt behov for B-vitaminer,
      eller andre vitaminer, tvert imot, han avskydde den komprimerte helsebo-
      
      NEI, IKKE DET | 149
    Page 150: |
      ten i dem, så hvordan og hvorfor de hadde havnet der, var uklart, kanskje
      en gjest, men han hadde ikke gjester, eller var den virkelig helt fra Å.s tid?
      (og hvis, hvis, han hadde vært en stor forfører, med sans for systematikk,
      ville hun vært den siste i rekken, etter Anne, Berit, Cecilie, Dorthe, Eva,
      Frida, Gunhild, Hege, Inger, Johanne, Kari, Lone, Merete, Nanna, Olga,
      Pia, Queen Elizabeth, nei, Mary Quant, nei, Suzie-Q, it's so easy to do, nei,
      Rakel, Solfrid, Torunn, Unni, Valborg, Winnie, Xavière, Yngvil, Zabrina,
      Ærna, nei, Øyfrid; hadde han ikke tross alt forført alle disse kvinnene? nei,
      ingen av dem); tallene bak Anv. før: kunne tyde på det; tablettene burde
      ha B-vitaminisert et eller annet legeme for flere år siden (alltid uråd å være
      uvitende om inneværende år, det var fortærende!); nå var det, farmasøytisk
      sett, for sent, hvilket allerede lokkets støvlag målte med sin lydløse og (tross
      alt) noe upresise klokke. Lesestykker overalt, for den oppmerksomme, en
      allestedsnærværende skriftkultur, stadig noe. Hvis du ikke liker varen får
      du pengene tilbake. Beskriv hva du misliker, hvor du har kjøpt varen og
      legg ved etiketten med kvalitetsgaranti (kjøttpåleggpakke), eller ... erobret
      1952: 7 gull, 3 sølv, 6 bronse (fyrstikkeske), eller CSM SUIKER B.V. AMS-
      TERDAM (sirupsboks, med en vakker blå tegning av fabrikker og kanaler og
      lektere); (de tykke, hvite, litt gjærsmakende og melpudrede skivene, hjem-
      mebakte, med en pløsen bølge av sirup, en slags brødets blonde fettsleik,
      på det store kjøkkenet hennes (tanten i småbyen), ved siden av den krøllete
      tobakkspakken og den lille sivmatten hun brukte til å rulle, den blå og hvite
      sirupsboksen med det fascinerende og absolutt uforklarlige ordet MAAT-
      SCHAPPIJ, et eksotisk fremmedlegeme blant lokalavisenes overskrifter og
      det broderte håndkleet som ba Gud velsigne vår mat, han hadde aldri klart
      å glemme det, et ord å ta med på livets vei: MAATSCHAPPIJ). Katalogene,
      de herlige postordrekatalogene, sublimt avantgardistiske, varenes karneval,
      Dinosaurklokke – en festlig nyhet. Viser time, min og sek digitalt. Halen, bena
      og armene kan tas av; Kjempegøyal sparebøsse formet som en spermie med
      sløyfe (på halen, hans tilf.); Lyspære-blomster. Lyspærer med vakre bloms-
      ter i strålende farger som lyser og gir et behagelig skinn; Tørsteslukkerhjel-
      men – årets virkelig store slager! Blå plasthjelm med 2 bokser/flaskeholdere
      med slanger. Du setter 2 forskjellige slags drikkevarer i holderne, åpner og
      kobler på slangene. Sug i munnslangen og du får en herlig (50/50) blanding
      rett i munnen.; eller morosakene: gummimaskene: Passer alle ansiktsfor-
      mer: Den gamle sjarmør, Einstein, Djevelen; Vannsprutende løsbryst; Kjem-
      
      150
    Page 151: |
      petutnge. Stor, hul og kjøttfarget. Av plast. Træs over ens egen tunge og stikkes
      inn i munnen; Krypende hånd. Skrem vannet av vennene dine med denne
      krypende hånden (med blodflekket mansjett, hans tilf.) i naturlig størrelse.
      Drives med 2 stk. 1,5 v batterier; Klaprende og hoppende tenner. Morsom sak
      som ved en opptrekkbar fjærmotor klaprer med tennene og hopper frem på små
      føtter. Eller bakrutestreamers, den folkelige fornuftens geriljaprotest mot
      akademikernes irrasjonelle, idealistiske morallære (på nabolandets språk,
      som kulturutveksling): 11 :e budet: Sköt dig själv – skit i andra; Jag har sju
      intressen – sex & öl; Chocka din kropp – var nykter!; En lycklig kvinna – är
      en lydig kvinna; Bättre pissa i stuprännan än stupa i pissrännan; Den bästa
      kvinnorörelsen ... är den i sängen; eller Hakke Hakkespett med sigar, Døden
      med blodstenkt ljå. Stars and Stripes i form av diverse ørner, som kobra-
      slange, som oppstrakt langfinger, som flosshatt på en hodeskalle (som om
      amerikanisme og anti-amerikanisme til slutt gikk ut på ett, en slags unio
      mystica, hvor det destruktivt foraktfulle og idolatricn forsvant i hverandre,
      eller amerikakulten ble opphøyd til en dyrking av landets voldelige verdier,
      mens derimot et russisk flagg i form av la oss si en skinnlue på et dødnin-
      gehode, bare ville uttrykke tradisjonell anti-kommunisme: russerne som
      bolsjevikiske mordere, og mangle enhver tvetydighet). Skulle han spille
      den i natt? Når var det han knuste den siste av de øvrige? For tre måneder
      siden? Et halvt år? Et år? Og de beste av alle, hun med leopardskinnstruse
      og bare bryster, hun med hvit truse, sløyfe i håret, tommelen i munnen og
      bare bryster, hun med stripete strømper, stripete bomullstrøye trukket opp
      over brystene, hun med hatt, dongerishorts og bare bryster, hun uten noe
      som helst, skrevende på huk, men med armene krysset foran både kjønnet
      og brystene, altså den mest anstendige (men fantes det noe mer anstendig
      enn nudister?), hun med perlekjede og et rødt silkedraperi og bare bryster,
      hun med hvit truse, hvit strømpeholder, hvite strømper, hvite høyhælte sko
      og bare bryster; han kunne dem utenat, men likevel, hvor var katalogen?
      Hun sto med ryggen til og så ut av vinduet. Høstsolen glorifiserte, så å si,
      det skulderlange, storkrøllete og helt blonde håret hennes, og hun flyttet
      vekten fra høyre til venstre ben (tyngden pekte liksom rett oppover fra sti-
      letthælen) så den venstre rompeballen smøg over (liksom det under huden
      virkelig var en ball som rullet) og løftet seg sammen med den hvite truse-
      kanten, men den nakne huden sluttet igjen å være synlig der hvor strøm-
      pene begynte, de var tykkere øverst, mettet hvite, strukket litt oppover av
      
      NEI, IKKE DET 151
    Page 152: |
      stoppene i holderen, mens de var tynnere, mer gjennomsiktige fra midt
      på låret, slik at hudfarven skinte igjennom, en farve som teen inni en tørr
      tepose, nei, lysere, som når man heller melk i kakao, enda lysere, et hvitt
      skimmer rundt de lange bena, som mugg (nei, nei, ikke mugg for faen!),
      som rim, som tåke over et tjern, ja, som tåke over et tjern og en budeie
      spiller på neverlur i bakgrunnen. Hun snudde seg langsomt (han fikk se
      at det hang et langt perlekjede i flere omganger mellom brystene hennes,
      det hadde vært skjult av håret) og sa No, likar du meg?, til hans store for-
      bløffelse, som en av disse erkedyktige sosiologi- og statsvitenskapsstuderte
      nyhetsoppleserne på tv (slik han husket det), alltid smakfullt kledd i natur-
      stoffer, uten utringning, selvfølgelig, alltid med smakfulle smykker av sølv
      og mørke natursteiner, alltid med smakfull frisyre tilsynelatende uten spray
      eller lignende, enkel, men smakfull, en opplysningens og den gode smaks
      faste, men stille, saklig argumenterende protest mot kjønnsdriftens kuende
      vulgaritet, åndens og den gode smaks opprør mot kjødelighetens natt og
      kaos. Han svarte bare Ja, du er deilig; og hun kom et par skritt nærmere
      (stadig med høstlyset og motorlydene fra gaten bak seg), hun la en hånd
      under hvert av brystene, løftet dem litt opp og slapp dem brått, så de ble
      hengende og disse (nei, ikke disse, men skjelve, det gjorde en viss forskjell
      om man sa disse eller skjelve, disse: flesk, fett, ister; skjelve: ospetrær, akro-
      bater, buestrenger, altså:) så de ble hengende og skjelve, mens hun stirret
      ham rett inn i øynene, hele tiden rett inn i øynene, ærlig, de sterkt smin-
      kede øynene hennes, mens hun bøyde seg litt fremover, så en lokk av håret
      falt over skulderen, og løsnet en av de små klemmene (eller hektene? eller
      spennene?) som holdt strømpen festet til strømpeholderen, slik at strøm-
      pekanten rettet seg ut, spratt ned (den ble ikke lenger trukket oppover)
      med et lite smell, nei, selvsagt, helt lydløst (men uttrykket var så fristende),
      så de tre andre etter tur, før hun spurte Du vil kanhende sjå kjønnsorgana
      mine? Eller vil du vente? Kanhende vil du vente ei heil æve? Kanhende vil
      du aldri få sjå dei? og han svelget og stammet bare Jo, jo. Hun snudde seg
      halvt (eller var det kvart, eller to tredjedels?) bort, trakk den hvite trusen
      (som nå var befridd fra strømpeholderens gitter) sakte ned over låret, lirket
      den etter over baken, men lot den henge igjen litt over venusberget, men
      så kom også det glidende ut, som om han kunne høre hver hårkrøll knitre
      mot trusekanten og fingrene hennes, det nattsvarte (nei, det kastanjebrune,
      men hun var jo helt platinablond, var pubeshåret også blondt? men om
      
      152
    Page 153: |
      hun hadde parykk, og egentlig var mørk, eller bare mellomblond, da ville
      hun ha mørkt pubeshår likevel, men selvfølgelig var det blonde hodehåret
      ekte, altså var pubeshåret lys mellomblondt, altså:) det lysebrune hårkruset
      som vokste rundt de nakne kjønnsleppene hennes, fuktige som undersiden
      av en snegle. Hun snudde seg igjen en face mot ham. Hun sa Her ser du
      kjønnsorgana mine. Dei ytre. Du måtte ikkje vente ei æve likevel. Kanskje
      du vil sjå meir av dei? Han var stum. Det var bare penis som hadde reist
      seg for å tale, peke mot forsamlingen, nei, ikke for å tale, bare tie, og for-
      svinne i den (forsamlingen); han kjente den (penis) mot maven, den var
      så stiv at det sprengte, revmatisk, forkrampet; og hun lot trusen rykke ned
      langs de fremdeles strømpekledde bena, mens hun stadig stirret ham inn i
      øynene, som om øynene allerede var kjønnsåpninger, før hun sto på ett ben
      og raskt løftet foten ut av den; så la hun én hånd, med de lange røde neg-
      lene, på hver side av splitten (splitt og hersk, hun hadde makten) og skilte
      hårveksten, sakte, slik at det viste seg en lyserød mandorla- eller båtform,
      men hun slapp plutselig, så leppene gled halvveis igjen (lik en munn, en
      oldingemunn, som lukket seg sakte etter å ha gapt i forbauselse), og satte
      seg ned på hestedekkenet over madrassen; med knærne trukket opp og
      overkroppen støttet på armene lente hun seg tilbake til hun befant seg helt
      i liggende stilling, så vendte hun igjen, langsomt, flikene av kjønnet utover
      (og han tenkte på blader, syrinblader i vind, hvordan de har en annen farve,
      et annet lys, på baksiden, når de plutselig blir snudd) og sa, med sin fore-
      kommende nyhetsstemme Du har kanhende lyst til å stikke penisen din
      inn i vaginaen min? Eller vil du vente? Nei, du vil vel ikkje det. Eller kan-
      skje du vil at det ikkje skal verta noko meir, at alt skal stogge her? At lysta di
      aldri tek slutt? Nei, du vil vel ikkje det. Forbaskdet som den kvinnen snakket,
      tenkte han, som om hun ikke skjønte hva de holdt på med, som om hun
      ville gjøre noe kvasi-metafysisisk ut av det, han mistet nesten lysten et øye-
      blikk; han skyndte seg å kneppe opp buksesmekken og rive ned glidelåsen
      og underbuksen (den stinket selvfølgelig, han prøvde å finne en ren en,
      men han hadde ingen rene, altså hadde han ikke underbukse i det hele tatt)
      og avduke det bauta-aktige kjønnet, han bakset seg ut av klærne og kravlet
      seg ned på madrassen der hun lå og stirret ham inn i øynene. Skulle han
      spille den i natt? Akkurat idet han støtte inn i henne, fikk han øye på den,
      utrolig nok, hun hadde den, den hang og slafset ut av munnen hennes som
      en redningssklie, narretungen av plast, enorm og rød, et urimelig tunge-
      
      NEI, IKKE DET | 153
    Page 154: |
      mål som gjorde det umulig (heldigvis) å snakke, den biologiske sparebøssen
      språkk (poetisk uttrykt), han pumpet det befriende ut av seg som euforisk
      spy. Det ble stille i huset. Han hørte rushtrafikken igjen. Hvis det bare var
      mulig. Bare én eneste dag. Eller tilogmed noen timer, noen minutter, en
      situasjon. Hun hadde sittet på benken med en bærepose mellom føttene og
      studert en eller annen bok (men hvilken? det var viktig! I den fullkomne
      rekonstruksjon ville noe slikt være helt elementært! Jo, boken om bloms-
      ter, om ville blomster i Nord-Europa) og studert en bok om blomster. På
      benken, denne innendørs parkbenken, satt vanligvis bare lokale alkoho-
      likere og narkomane (men på den tiden var det ennå ikke kommet blått
      lys på toalettene for at de sprøytenarkomane ikke skulle finne blodårene),
      samt av og til noen pensjonister og husmødre som segnet under byrden av
      hermetikk, grønnsakblandinger, såpe, poteter, frossenfisk, karbonadedeig,
      gelé, vaskepulver, øl, deodoranter, ukeblader, hamburgere, melkekartonger,
      bleier, sigaretter, fersken, tomatpuré og så videre; men den dagen, eller
      den kvelden, i januar, var det henne (Å., som foreløpig var navnløs), med
      en slunken bærepose mellom skinnstøvlettene, vottene i armhulen og en
      bok om ville blomster i Nord-Europa mellom hendene. Han hadde først
      satt seg ned ved siden av henne, det vil si med mye respektfull, brunlak-
      kert og hærverksmerket benk mellom henne og seg selv (men om benken
      fortsatt fantes, hva med de nye merkene, navnene, hakkene som var skåret
      og tegnet i den siden da, flere års slitasje, hvordan bringe benken tilbake
      til den nøyaktig overensstemmende tilstanden?). Så hadde han en stund
      samlet mot til å åpne munnen (liksom et helt menasjeri av motbydelige dyr
      holdt til der inne, og han måtte si, unnskyldende, Liker De også padder,
      ormer og firfisler?). Han hadde sagt Det må vel være tillatt for andre enn
      de gamle å hvile seg litt (og alt med den replikken hadde han røpet seg, sitt
      gammelmannssinn, sin identifikasjon med oldingene, sin livsudugelighet,
      men det hadde hun antagelig ikke merket da, ikke før langt senere) og hun
      hadde ikke svart noe som helst, bare sett på ham og smilt engstelig, slik
      man smiler mot en mulig voldsmann for å signalisere uskyld, gode hensik-
      ter, og således unngå å bli hans offer (han hadde selv brukt teknikken ved
      et par anledninger, feig som han var); forresten var det sannsynlig, og ikke
      urimelig, at hun tok ham for narkoman eller alkoholiker, siden han A) satt
      på benken, og B) snakket til henne. Den neste replikken, som måtte bli et
      svar på hennes taushet, hadde vært enda dummere og mer triviell, nemlig
      
      154
    Page 155: |
      Du leser om blomster, ser jeg. Det er forresten et tre der borte, midt inne i
      senteret, har du peiling på hva det er for et slag? Og hun hadde svart (den
      aller første setningen hun sa til ham, en vanlig hovedsetning, men likevel)
      Det er falskt; og han hadde spurt hva hun mente, og hun hadde fratatt
      ham nok en illusjon, en pastoral illusjon om det digre, eksotiske treet som
      tilsynelatende vokste midt inne i det store kjøpesenteret, liksom rett opp
      gjennom gulvet, fra bakken under, et tuntre med knudrete gammel bark, et
      mytisk Yggdrasil som sprengte seg fra underjordens mørke tvers gjennom
      betongen, flisene og glasset, og pekte ut gjennom taket, mot himmelens
      blinkende stjernebileder, eller noe sånt; for det hadde virkelig knudrete bark,
      det hadde grønne blader (midt i januar, det burde ha vakt hans mistanke),
      men nei, det dreide seg ikke om et tre, men om mumien av et tre, et tre hvor
      all levende innmat var fjernet (slik man fjerner innvollene fra en mumie
      in spe, eller slik jivaro-indianerne tømmer et krympehode for hjernemasse
      før tørkingen), og bladene var simili, bare barken, skallet rundt fraværet av
      tre, var ekte, men død, den skulle aldri vokse seg en millimeter tykkere; treet
      hadde like lite til felles med et virkelig tre som utstillingsdukkene i klesbu-
      tikkenes vinduer med levende mennesker. Men hadde han ikke (nå) av og
      til en ubehagelig følelse av at det ikke var disse attrappene som etterlignet
      sine levende forbilder, men tvertimot at det levende, i en slags morbid pla-
      tonisme, prøvde å bli til, eller bli tvunget henimot, sine døde idealer, slik
      at treet ikke måtte miste løvet om høsten, ikke kunne råtne eller felles av
      vinden, men ble et evig, eller ihvertfall evinnelig, uforstyrrelig tre, et evig
      dødt (og treet i kjøpesenteret var tilogmed utstyrt med et stort speil øverst,
      et speil som ga en illusjon av at treet var dobbelt så høyt; det døde speilte
      seg altså i det døde (motsatt pilegreinene som speilte seg i elvevannet), og
      ble dobbelt dødt); treet lignet faktisk en utstillingsdukke, som menneskene
      i sin tur etterlignet, også utstillingsdukkene, det vil si modellene, i ukebla-
      der og motemagasiner, alltid mer eller mindre mislykket, de levende klarte
      nesten aldri å ligne helt på sine døde forbilder, de nådde nesten aldri opp
      til deres eleganse, deres fullkommenhet, deres fravær av aldring og forfall,
      men de strevde henimot det, noen motstrebende, uvillig (selv om det all-
      tid fantes en nedre grense for umote og ueleganse: ingen gikk for eksem-
      pel med bonjour og flosshatt lenger, eller kledde seg i jutesekker med hull
      til armene og skumgummi surret rundt føttene), noen ivrig, lekkersultent,
      og mon de ikke gjorde rett i det, på sett og vis, å etterstrebe det dødes
      
      NEI, IKKE DET | 155
    Page 156: |
      perfeksjon; for hvem hadde, til syvende og sist, klart å leve et helt liv til
      punkt og prikke etter abstrakte, prinsipielle maksimer; var ikke idealene,
      enten for den optimale erotiske attråverdighet eller den optimale moral,
      alltid uoppnåelige, krystallinske, fullkomment døde, mumier av noe som
      aldri hadde eksistert, men likevel, eller nettopp derfor, nødvendige, uunn-
      gåelige, bare man ikke var naiv nok til å tro på deres bokstavelighet? Jo.
      Skulle han spille den i natt? Eller skulle han knuse den? De hadde fort-
      satt samtalen, merkelig nok, hun litt engstelig, mens hun dro seg nervøst i
      øreflppen, han både famlende og overmodig. Fra tid til annen hadde han
      kjent den iskalde trekken utenfra, når de store glassdørene åpnet seg for nye
      handlende. Det var hans antagelig eneste stolthet, at han gikk med korte
      underbukser, selv midt i vinterkulden. Men husket han samtalen ord for
      ord? Nei. Om han bare forlangte å få tilbake scenen på benken (og ikke at
      de siden gikk på den lokale kaféen og ble der til den stengte, klokken åtte,
      at de siden dro inn til byen med t-banen, at de ble sittende på en halvdår-
      lig restaurant og drikke rødvinstoddyer, at han til slutt hadde turt å stryke
      henne over hånden (da hun strakte den fram for å forske i baksiden av en
      ølbrikke), at hun ikke hadde dratt den tilbake, at de hadde tatt avskjed mot
      midnatt med løfte om å treffes neste dag (og hadde gjort det)); bare scenen
      på benken, da de ennå nesten var mer trusler enn løfter for hverandre, så
      måtte også samtalen gå omigjen, ord for ord. Men ikke bare det. Nøyaktig
      de samme menneskene i nøyaktig de samme klærne måtte gå forbi dem i
      samme rekkefølge og samme innbyrdes avstand til hverandre; for eksem-
      pel måtte den samme slitne gamle mannen med krykker og ryggsekk av
      førkrigsmodell (han lot til å være kommet direkte inn i det kommersielle
      paradiset fra en annen tid (slik folk kan rote seg inn i et filmopptak) med
      en duft av husmannsplass, vassgraut, beksømstøvler påsatt skobesparere og
      små ruter dugget av stinkende ulltøy til tørk over vedkomfyren) på et visst
      tidspunkt (like før de reiste seg og gikk) komme og sette seg ytterst på ben-
      ken, ved siden av henne, som derfor gledeligvis måtte rykke litt nærmere
      ham, den unge. Han, den gamle, måtte sette seg på nøyaktig den samme
      måten, ved å holde krykkene foran seg som skistaver (når en utmattet fem-
      milsløper hviler på dem), og synke langsomt ned, slik man setter seg i et
      mørkt rom, usikker på hvor stolen er, stadig med ryggsekken på ryggen,
      og derfor litt foroverlut sittstilling hele tiden, fordi ryggsekken støtte mot
      ryggstøet på benken, eller, med andre ord, mannens byrde hindret ham i
      
      156
    Page 157: |
      å hvile virkelig: hele posisjonen var et kompromiss mellom anstrengelsen
      ved å gå videre og anstrengelsen ved å ta av seg ryggsekken. Og han måtte
      skotte fryktsomt bort på dem, ikke når som helst, men i nøyaktig det rette
      øyeblikket; først på henne (kanskje med en siste rest av begjær i de rennende
      øynene, eller ihvertfall interesse, under fryktens usynlige briller), siden på
      ham, siden på et ubestemmelig punkt i det hellegulvet som feiemaskinene,
      antagelig, om natten, gjorde rene til neste morgen. Hovedsakelig, ikke sant,
      tre slags attityder man ble utsatt for der, i det store butikksenteret: primo,
      den merkantile vennligheten i forretningene, hvis mål ikke var å tiltrekke,
      men å støte vekk fortest mulig, bare med en størst (eller dyrest) mulig
      vare under armen; secundo, frekkheten, som først og fremst flaret ut av
      ungdomsgruppene som hang der, med tyggegummi og lurvete klær; ter-
      tio, frykten, den prøvende frykten som et hilder omkring kroppene til nes-
      ten alle der, men særlig hos de gamle og de middelaldrende, hvor var han
      hen? Jo. Ikke bare den gamle mannen. Men også alle de andre, som han
      bare husket helt vagt, eller ikke i det hele tatt. Nøyaktig i sine egne fotspor
      omigjen, kjøpe akkurat de samme tingene, i samme rekkefølge, til samme
      priser, tørke snørr i eksakt samme øyeblikk foran kassen, ja, ha de samme
      utvalg av ting i vesker og lommer og trillebager. Men ikke nok med det.
      De måtte, strengt tatt, ikke bare si det samme, ord for ord, men også tenke
      det samme, tanke for tanke, liksom hvert karamellpapir på gulvet måtte
      forefinnes, og hver snøklatt innenfor de dobbelte glassdørene måtte ligge
      der og smelte, krystall for krystall (avsides stillhet av pre-humane fysiske
      lover, i denne smeltende snøen, hvis krystaller kunne vært dannet en mil-
      lion år før, på akkurat samme måte, i en million års ventetid på ethvert
      butikksenter, eller rettere sagt mangel på ventetid, for disse snøkrystallene
      som smeltet kunne like gjerne gjort det en million år før, for snøkrystal-
      lene gjorde det ingen forskjell). Selv om han holdt seg innenfor sansenes
      umiddelbare rekkevidde, og ikke forlangte at også det utenfor skulle repro-
      duseres til fullkommenhet (bilene på veien de ikke så, pyntegjenstandene
      i blokkleilighetenes stuer, foldene i badehåndklærne, støvmengden bak en
      pokal ingen hadde rørt på lenge), så ville det være umulig. Selv om han
      hadde vært millionær, selv om han hadde leid hele senteret og kontrollert
      alt ned til minste detalj som en tvangsnevrotisk filmregissør. Han ville ikke
      engang, selv med års detektivarbeid, klart å spore opp halvparten av de
      menneskene som var der. De ville ikke huske om de hadde vært der i det
      
      NEI, IKKE DET | 157
    Page 158: |
      hele tatt. De ville ikke huske hva de hadde på seg. Ikke hva de kjøpte (hvis de
      kjøpte noe). Ikke hva de sa. Ingenting. Unntatt, hvis det, for noen svært få,
      sannsynligvis, hadde vært en eller annen merkedag, fødselsdag, bryllups-
      dag, eller hvis det hadde hendt dem noe usedvanlig, overfall, møte med en
      gammel venn; ellers ingenting. Et lysthus. Et lysthus av tett sammenvokste
      rosenbusker, og syriner, og hyll. Et lite bord av svartlakkert, snirklete stø-
      pejern, med marmorplate, en sprekk fint nervet tvers over den, og nesten
      utviskede ringer etter champagneglass. Sollyset inn åpninger, i små flekker
      og blink gjennom bladverket. Fuglesang. (Hadde han ikke en gang møtt en
      som het det? Fuglesang? Nåvel.) Ennå duggdråper i gresset og løvet, men
      sommervarmens enorme blå himmelegg under utrugning (poetisk uttrykt).
      Surr av humler og bier. En stor, tom have rundt. Hvis de hadde møtt hver-
      andre i et lysthus, i juli, istedenfor i butikksenteret, i januar, så ville det kan-
      skje vært mulig, teoretisk sett (men fortsatt bare teoretisk); da ville nesten
      alt vært avhengig bare av henne, Å., og av ham (men det var umulig: strengt
      tatt måtte hver eneste bi fly til nøyaktig den samme blomsten, og hver fugl
      kvitre nøyaktig i samme øyeblikk, dessuten være de samme biene og fug-
      lene og blomstene; men blomstene, biene, trolig også fuglene, som ville ha
      omgitt dem den gangen, ville være døde), de kunne bare ha avtalt å ta på
      seg de samme klærne, komme dit til samme tidspunkt, late som de ikke
      kjente hverandre, legge de samme tingene på bordet (hun, en hårbørste,
      fordi hun nettopp hadde badet og vasket håret; han, et fotoapparat, fordi
      han hadde knipset sommermotiver), si det samme, late som de ble kjent
      med hverandre, late som det var aller første gang for annen gang. Men de
      hadde ikke møtt hverandre i et lysthus, i juli, de hadde møtt hverandre i et
      butikksenter, i januar, og jo mindre private omgivelsene var, jo vanskeli-
      gere ble en eventuell rekonstruksjon, man ble trukket inn i en sosial galakse
      hvor delene var i ustanselig bevegelse, ukontrollerbare, irrepetible. Skulle
      han spille den i natt? Igjen? Han kunne selvfølgelig knuse også den. Det var
      den siste. Skjønt knuse var ikke det rette ordet. Eine kleine Nachtmusik,
      George Szell, Cleveland Symphony Orchestra. Hadde han unnlatt å destru-
      ere den, akkurat den, fordi den musikken var den vakreste han visste, eller
      fordi, bare fordi, han hadde fått den, i sin tid, av Å., den smiskende purka?
      Skulle han spille den for aller siste gang i natt? Igjen vente til langt inn i
      natten, til biltrafikken (nesten, alltid bare nesten) forstummet, slå av alt
      lyset, unntatt den lille lampen over platespilleren, etter at platen var satt på
      
      158
    Page 159: |
      også den, legge det lille fløyelsstykket over det grønne øyet i platespilleren,
      trekke for det som var igjen av gardinene, famle seg frem til madrassen i
      mørket, forhåpentligvis uten å bli forstyrret av fottrinn, nøkkelrasling og
      dørsnell fra oppgangen, toalettspyling, eller veimaskiner nede fra gaten;
      legge seg på ryggen, med åpne øyne stirre inn i mørket, gjennom de fil-
      lete gardinene, mot det hvitfiolette gatelyktskimmeret fra vinduet, som,
      her oppe i femte etasje, fra liggende stilling på gulvet, i alle fall ikke viste
      noe annet enn nettopp det hvitfiolette skimmeret fra gatebelysningen. Og
      lytte. Nattmusikken som lyste i mørket. Morild. Aurora borealis. Musik-
      ken som forsvant fra det hørbare larmende banalitet og ble til taust, rent
      lys, nordlys som foldet seg ut og trakk seg sammen, åpnet seg og lukket
      seg, spjæret seg selv i en enorm, smertefri smerte. Umenneskelig. I polar-
      mørket over en eller annen drepende kald, mennesketom pol, musikkens
      trans-humane, isnende, gjennom-de-dødes-margtomme-bein-skjønnhet.
      En skjønnhet som dementerte ethvert forsøk på kravlende, sprellende, halt-
      ende, siklende, slafsende, gryntende, defekerende liv. Der oppe i musikken
      var ingen. Han kunne knuse den. Eller rettere sagt ødelegge den, for det
      var forlengst slutt på skjellakkens gyldne æra, gleden ved å knuse 78-plater
      var bare et gyldent minne, en liten gylden ring, men han glemte det aldri,
      hvordan de gamle platene ble kløvd, splintret, knust, fliset opp, når man slo
      eller kastet dem mot noe hardt; vinylen, derimot, forholdt seg til skjellakken
      som tyggegummi til flatbrød, seig og sta, omenn ikke indestruktibel. Han
      kunne vente. Han kunne utsette avgjørelsen. Trettheten vokste, kjente han,
      som en bløt hårkledning på innsiden av kroppen. Han måtte, som så ofte
      før, rive ut et par gamle (gudskjelov, med uaktuelle tall på forsiden, ubru-
      kelige til å datere dagen i dag) avissider, for å tørke vekk det verste sølet, og
      rakk å lese ... utadvendt med et glimt i øyet, trofast, som liker familiehygge,
      litt., mus., nærhet. Varm, søt selvstendig ... før han ble vitne til at hånden
      hans krøllet lesestoffet sammen og spylte det ned i klosettet sammen med
      urinen. Han sjokket døsig inn i stuen igjen, mot det store vinduet der, mot
      høstlyset som antagelig, mens han hadde vært inne i det vindusløse bade-
      rommet, var blitt litt sterkere, solen litt høyere på himmelen, dagen litt mer
      avgnagd, så å si, og visse ting, som skulle vært gjort før dette tidspunktet,
      før dagen var såpass (ikke særlig langt) fremskreden, var nå umulige å gjøre
      for noen. Han skrittet høyt over den halvt oppbrente treelefanten som lå i
      en fiskekasse av blikk, mistet balansen, gjorde et par hopp med høyrefoten,
      
      NEI, IKKE DET 159
    Page 160: |
      men kom dermed borti agglomerasjonen av tomme hermetikkbokser,
      den følge at den delvis raste ut, og en muggen og halvråtten appelsin, som
      lå blant det allerede stive skrellet oppå hermetikkboksene, en råtten liten
      høstsol, trillet stakkato ned på gulvet, der den traff den lille klovnen. Den
      lille klovnen var fet, den bar rød hatt og rødt slips, blå dress og blå nese, den
      var beinløs, men sprang ikke som i sangen. Den hadde et blystykke (anta-
      gelig) nederst, inni seg, og da appelsinen sneiet borti den, begynte bevegel-
      sen. Den lille klovnen vagget hodet og overkroppen kjapt fra side til side,
      omtrent som en gyngehest eller løsenden på en gitarstreng, og den ringlet.
      Den lille klovnen hadde noe, noe uforståelig inni seg, som ringlet når den
      oscillerte, en merkverdig, klirrende, vibrafonaktig lyd, som ledet tankene til
      radiobiler, spilleapparater, lirekasser, verdens sterkeste mann, dukkelotteri,
      farvede lyspærer som blinket, sukkerskum og munterhet. Etter at skram-
      melet fra blikkboksraset var stilnet, singlet den lille klovnens klirrelyd som
      en død fjellgeits bjelle i vinden, mellom betongveggene, først ganske kraf-
      tig, med store intervaller, så fortere og svakere, hektisk fortere og svakere,
      inntil den sukket seg, et par nesten uhørlige kling, inn i ingenting, inn i
      den fullstendige tausheten den lille klovnen ville iaktta, inntil neste gang
      den ble satt i bevegelse, enten det var om to sekunder eller om tredje år.
      Han forsto ikke dette. Men han hadde en vag følelse av å misunne den lille
      klovnen. Det rosa lyset var mer gullig nå, var det ikke, et par biler (trodde
      han å registrere) var forsvunnet fra den parkerte rekken ved veikanten. En
      gammel dame, svartkledd, ovenfra sett tilnærmet elliptisk, slepte en trille-
      bag, tilnærmet rektangulær, etter seg, oppover mot den lokale kolonialen,
      en måkeflokk hadde slått seg ned, i solen og varmen, på taket av såpefa-
      brikken. Pilegreinene slepte i vannstrømmen. Han hadde funnet ut, etter-
      hvert, at denne dagen, eller ihvertfall morgenen, hvis korrekte betegnelse
      ifølge den gregorianske kalender han ikke kjente, ikke hadde noe spesielt
      å si ham, at den ikke kunne brukes til noe bestemt, at den følgelig kunne
      soves bort, i likhet med de aller fleste morgener og de aller fleste dager, hvis
      ikke alle. Han skrudde ned radiatoren, slik at han ville våkne frysende iste-
      denfor tett i nesen, før han la seg ned på madrassen, bredte hestedekkenet,
      denne anakronismen, over seg, mens han tenkte på at omformingsproses-
      sen var i gang, selv om det ennå ikke, når han igjen våknet, ville være noen
      synlig gulfarve på bladene, men at det inne i dem, og i stilkene, i bladenes
      celler, foregikk en langsom forandring som fikk klorofyllet til å forsvinne,
      
      160
    Page 161: |
      en for det blotte øye usynlig prosess, som ville fortsette under hans søvn,
      mens greinene, eller deler av dem, stadig slepte ned i elvestrømmen, fordi
      det hadde regnet mye og vannstanden var høyere enn vanlig.
      
      NEI, IKKE DET | 161
    Page 162: |
      DET
      
      Det var hvem som helst, den kvelden. Det lå i sengen, ventet på en som
      ikke kom, lyttet til et styrtregn, en gang på sensommeren, et eller annet
      år. Det hørte det jevne børsteaktige krasselet av regnstråler mot taket, det
      lysere suset av dusjen mot trærne i haven (det visste at bladene bøyer unna
      og fjærer tilbake under slaget fra dråpene, uten å kunne høre det), den surk-
      lende og gurglende lyden av regnvann som skranglet ned gjennom sink-
      takrennene for å gulpe ut av åpningen ved bakken, slik ølflasker skummer
      over, og, nærmest veggen, klirringen av løse regndråper mot vinduet, som
      kuler i en rangle. Det var hvem som helst, bare en kropp som lå utstrakt i
      sengen, en gang på sensommeren et eller annet år, litt svett i armhulene og
      langs ryggen, to ører på et hode, vendt mot uværet lik en mikrofon noen
      ventes å snakke inn i, eller en døvblinds håndflater strakt ut for å skrives
      i med fingeren. Men det kommer, tenkte det, ikke noe ord, ikke noe tegn,
      bare regn, et jevnt monokordisk brus, som om mørket selv var blitt hørbart,
      og det tørre, vev-aktige mørket i soverommet drev sakte inn i mørket der
      ute; det kunne like gjerne regne der inne. Det kunne like gjerne tenke på
      noe annet, det burde prøve å sove. Det fullstendig upersonlige i regnets sus,
      ikke et hylekor eller et talekor men et hviskekor, en oppramsing av navn på
      forlengst glemte reisemål, en nøytralitetens resitasjon uten begynnelse og
      slutt, hvor navnene bare var navn, bare ord, uten noe bak, fra døde språk,
      gotisk, messapisk, lykisk, frankisk, tilfeldige kombinasjoner av fonemer
      uten språk, et stille dryss av okklusiver, frikativer, nesten uhørlige plosiver,
      der ute i natten, filtrert for all betydning, bare til stede, meningsløst. Ikke
      engang den uartikulerte lydens underspråklige glupskhet lyste igjennom
      det grå suset, ikke noe av gråtens eller skrikets intensitet merkbar, som om
      følelsesutbruddene bare vaket over den hørbare delen av frekvensområdet,
      eller svømte dypt under det, i nærheten av det krystallinske, det mineralske
      nei, ikke der engang, ingen følelser. Skrekken glemt for et øyeblikk. Som
      om det fantes et ubebodd hvilehjem inne i det, uforstyrret av dets egne
      hjerteslags insisterende plage, et sanatorium det bare var å flytte inn i, for
      å ligge der og lytte til det fordringsløse regnet, bestandig. Som om det ikke
      nesten alltid, på den tiden (eller hele tiden?) var kåt eller redd. Det tenkte at
      
      162
    Page 163: |
      det forlengst hadde begynt å tenke igjen, hjernen som damehår under tør-
      rehjelmen, krøllspenner, nei, forvridde gamle tuber (salve, farmasi?) som
      det alltid skulle krystes tanker ut av, flatklemte og krokete tuber som like-
      vel aldri ble helt tomme og stille, slik som bensinslangene på en havarert
      motor, en motor hvis stempler aldri skulle slå mer, hvis eneste aktivitet
      ville være rustens minimale, kjemiske endringer. Det tenkte: ligger det en
      annen og lytter til regnets lyder akkurat nå? Nei. Jo. Men du får aldri vite
      det. Det uvitende fellesskap. De søvnløse, én for én. Det var en kropp som
      lå alene med regnet utenfor, en gang på sensommeren, et eller annet år, var
      hvem som helst, det sluttet aldri å regne, det ville gå over til snø. Det gikk
      over til snø. Det var vinter. Det var ikke vinter. Ikke ennå. Bak gardinen sto
      suset av regnet uforanderlig, ikke sterkere, ikke svakere. Det kunne tenke
      på noe annet, på ingenting, kunne være ingen, det var ingen som lå der i
      sengen, på ryggen, og lyttet til regnet. Det lå i tomhetens vugge, som forble
      tom når det lå i den, det foreldreløses barnløshet, det var hvem som helst,
      ingen, regnet falt ute i natten uten at noen hørte det, det var ikke dødt, det
      var aldri blitt født, det var bare regnet som regnet, udiskriminerende, på
      alt som tilfeldigvis befant seg under åpen himmel, slik et speil gjengir hva
      som helst innenfor dets rekkevidde, med en uoppnåelig likegyldighet; det
      ovale speilet med hvitmalt treramme i den mørklagte entréen, det speilte
      ingen. Det begynte å tenke på sex. Eller på døden. Eller på mat. Eller på
      penger. Eller på Hegel. Eller på ingenting.
      
      NEI, IKKE DET | 163
    Page 164: |
      PROSA I SAMLING)
    Page 165: |
      TOR ULVEN
    Page 166: |
      Den gamle kvinnen krysset veien plutselig (så en bil måtte bråstoppe,
      skrensende gjennom sørpen, for ikke å kjøre henne ned), iført de sedvanlige
      mørke, kamuflerende, selvutslettende klærne (tilsvarende de sydlandske
      matronenes svartkledde askese: ferdig med det vesentlige i livet), i venstre
      hånd to bæreposer, i høyre en sitrongul paraply båret litt for langt fremover
      (slik at snøen, eller sluddet, kunne falle og bli liggende mellom hårene på
      den bakre tredjedelen av pelshatten), på den måten linedanserinner balan-
      serer ved hjelp av en parasoll, eller slik man lyser foran seg med en lykt (et
      sitrongult lys): jeg leter etter et menneske, på vei mot garnbutikken eller
      apoteket. Ikke mot sykehuset. Hvor mange, innenfor synsfeltet? Ti? Fem-
      ten?
      
      Vel, noen steder står selsomme tuster med noe som kan være gress, men
      så blakt at det nesten er hvitt (omtrent som pelsen på en fjordhest), og
      minner mer om tagl (slik som på fiolinbuer) enn om et stykke flora, og
      disse gresstustene (for nå å kalle dem det) vifter uavlatelig i den vedvar-
      ende brisen, som stadig skifter retning og temperatur (noen ganger kjen-
      nes den som monsun, andre ganger som råkald aprilvind, andre ganger
      igjen som en mellomting, eller begge deler samtidig), men aldri (ihvertfall
      ikke merkbart) styrke. Først holdt den evinnelige, enstonige pistringen på
      å drive meg til vanvidd, men nå hører jeg den knapt lenger, som om jeg
      holdt på å bli en del av landskapet selv, ufølsom for alt ubehagelig ved
      det. Jo, jeg merker når den en ytterst sjelden gang løyer helt, hvor kryptisk
      stille det blir; da piper lyden av meg selv i ørene som en summetone uten
      kontakt, og jeg lengter etter at jeg skal stilne, det vil si at vinden skal blåse
      opp igjen. Ofte driver bleke, små tåkedotter forbi (jeg har sluttet å snappe
      etter dem fordi det nå tærer for mye på kreftene), det vil si, de er så tette at
      de mer ligner virkelige skyer, som om dette var oppe i himmelen, omenn
      såvisst ikke i religiøs forstand av ordet, snarere tvert imot. Disse tåkedottene
      har i det siste blitt sjeldnere og sjeldnere. Til gjengjeld har jeg flere ganger
      observert andre ting svevende (eller flyvende) gjennom luften, langsomt,
      sterkt farvede (blant annet kromgule, kongeblå), uregelmessige, rundak-
      tige, av form som mollusker, enkelte med vingelignende, men ubevegelige
      eller matt flappende vinger (luffer?), og ingen av dem later til å ha noen
      egen fremdrift, de flyter i vinden som heliumfylte ballonger. Dessverre har
      jeg aldri kommet så nær at jeg har kunnet røre ved dem, og således finne
      
      166
    Page 167: |
      nærmere ut av deres beskaffenhet, men rent subjektivt gir de meg, pussig
      nok, en følelse av å være under vann, en dykker uten utstyr, uten behov
      for surstoff. Luften er også som oftest meget fuktig og klam nå, selv om det
      veksler.
      
      Ikke engang den forrående maten han selv pleide brygge sammen hadde
      han klart å fortære noe særlig av på lange tider, de ketchupblodige skrap-
      haugene med pommes frites lå igjen og duppet i fettet på tallerkenen hans,
      han hadde vært blek som sitt eget sigarettpapir i flere uker; hun hadde lenge
      tenkt å si ham det, nei, umulig, hun kunne ikke si det nå, hun skulle sagt
      det for lenge siden, før sykdommen, ved frokosten, (tiden for knapp), ved
      middagsbordet (måltidet ødelagt), foran fjernsynet utpå kvelden (freden
      forstyrret), i sengen om kvelden (for trett, eller seksuelt opphisset), i hel-
      gen (hyggen ruinert); han var rotete, slurvete, skittenfeldig, usunn (og så
      denne bokstavelig talt inngrodde, nesten som tatoverte bygningsarbeider-
      skitten på hendene, under neglene, dypt nede i hudporene, nettverksaktig,
      kartografisk, på bunnen av furene, nesten ren på søndag kveld, bare nesten,
      og så det samme igjen på mandag), men egentlig snill, han slo henne aldri,
      han snekret en masse i huset, i weekenden, han hadde reparert hårføneren
      hennes for bare en uke siden; egentlig hørte de jo sammen, de hadde aldri
      passet sammen, de hørte jo sammen.
      
      Men hele tiden på vei ut av synsfeltet, eller inn i det, antallet en ustabil
      størrelse; for enkelhets skyld: femten mennesker (bilistene ikke medregnet),
      hver eneste, i likhet med denne gamle kvinnen, med en enorm viten, en
      enorm erindring komprimert i hjernen, insektsvermer, bakterievrimler av
      kunnskap, ikke bare kollektivt tankegods, gods som jordklodens virkelige,
      ikke tilsynelatende form, avlesningen av en urskive eller rutinene ved inn-
      kjøp av matvarer, men en kjempemessig kjennskap til andre mennesker,
      ektemannens (eller den avdøde ektemannens) vaner, meninger, preferan-
      ser, hans foreldre og søsken, medlemmene av hennes egen familie, deres
      nøyaktige utseende, alder, yrke, venner og bekjente, barn og barnebarn, og
      selv dette bare ubetydeligheter i forhold til alle minnene, alle erfaringene
      hun hadde gjort, alene, i forhold til andre mennesker, alle hun hadde møtt,
      alt hun hadde sett, hørt, luktet, kjent på (for ikke å tenke på alt hun hadde
      sett, og glemt, det også lagret et sted?); hele dette gigantiske bevissthets-
      
      NEI, IKKE DET | 167
    Page 168: |
      innholdet slumret under den brune pelshatten, lik et endeløst forgrenet
      system av virtuelle lyn, og lyn født av lyn; og inne i de andre, for enkelhets
      skyld, fjorten hodene, oppbevartes, halvsovende, lignende (men forskjel-
      lige, alltid forskjellige, ingen nøyaktige kopier mulig, som fra en datadiskett
      til en annen) systemer, og bare disse femten formasjonene av kunnskap og
      erindring utgjorde til sammen en taus, ufattelig, astronomisk kompleksitet
      det ikke ville være noen gitt å få tilnærmelsesvis oversikt over; forvandlet
      til rom ville hver av bevissthetene utgjøre en sfære stor nok til å inneholde
      alle menneskers kropper, svevende som gullfisk, som sildestimer, som reker,
      krill, plankton i et akvarium, kloden ville ikke romme disse vanvittig hyper-
      trofierte hodene; men en fascinerende tanke å stå utenfor en annen bevisst-
      hets glassvegg og stirre inn, slik man kan se svømmere vri seg, boblende
      fra munnen og lemmene, i det turkise, klordunstende vannet, gjennom
      vinduene i et offentlig basseng, svømmende, dykkende erindringer og tan-
      ker. Men de ble ikke romlige, de bare lå og gjæret i det indre mørket, og
      hver dag sluknet tusenvis av slike innvortes galakser (liksom alle lynene
      var fortettet i ett eneste, som lynte, slik virkelige lyn gjør, én gang og aldri
      mer), en nesten husvalende påminnelse, mot den blendende orkanen av
      stråling fra de samlede bevisstheters kaos, som når man endelig kan slukke
      lampene etter festen og få sove; når musikken er over, skru av lyset; men
      det nyttet ikke, enda flere ble dannet i samme tidsrom, og ville fylles, dag
      for dag, inntil de i sin tur eksploderte og sluknet, mens det i mellomtiden
      var oppstått nye, og eksisterte andre, i alle stadier. Behovet for å tenke på
      en stein, en enkel, rundet stein i hånden, en innholdsløs, hemmelighetsløs
      konkresjon. Å ha et hjerte av stein. Hjerne av stein. Hun hadde nådd mot-
      satt fortau og skrittet ubehjelpelig over snøkanten slik at støvletten fikk
      en hvit flekk idet hun løftet den stivt etter seg, før hun fortsatte prøvende
      nedover det utstrødde fortauet, hele tiden redd for å falle. En stein. Eller
      være som det nedlagte sjømannshjemmet i London: fingertykke støvlag på
      de pent oppredde sengene, festsalens gjallende tomhet, der vegglampetter
      illuderte flakkende lys når man, alene, vred om den harde bryteren med et
      klikk som smalt gjennom rommet lik et luftgeværskudd.
      
      Det kan virke som landskapsformasjonene etterhvert blir, ikke akkurat
      mer kuperte (egentlig virker det som jeg går på den samme, lett bølgende
      sletten hele tiden), men liksom mer markerte, og føttene støter (av og til
      
      168
    Page 169: |
      bokstavelig talt) oftere på harde, muligens mineralske konkresjoner i den
      bløte grunnen, som kan minne om sand eller kornete snø, i enkelte tilfel-
      ler om mel eller løsjord, meget tung å gå i (jeg kunne stedvis hatt bruk for
      truger, kanskje ski); men det verste er at man aldri kan la foten stole på
      underlaget, som snart er støvmykt, snart brosteinsnhardt, snart halvt sum-
      pete, snart fjærende som tykk mose. Nåvel, i går (tidsangivelsen er en ren
      gjetning; jeg har forlengst mistet all fornemmelse av klokkeslett og dag, for
      ikke å si årstid) kom jeg for eksempel til noe som lignet et platå eller en
      bergnabb, og da den viste seg å være fast, ikke skumgummiaktig myk som
      endel annet, besteg jeg den, for om mulig å få et visst utsyn over topografien,
      og dermed veien videre (til fånyttes; sikten var like dårlig og ubestemmelig
      som vanlig), men jeg kunne ihvertfall slå fast at klippen (for å kalle den
      det) hadde en tilnærmet stjerneformet profil, omtrent som en rygghvirvel
      i snitt, liksom det var knoklene av et utdødd kjempedyr jeg sto på, og jeg
      fikk den bisarre idéen (trolig fremkalt av den langvarige ensomheten) at
      jeg var postert på disse gigantiske skjelettrestene for å vokte dem inntil det
      døde monsterets slektning en gang ville komme ruggende over horisonten
      og gjøre krav på dem.
      
      Og nå som. Når hun endelig hadde funnet en som. Når de endelig be-
      gynte å kjenne hverandre. Hun måtte ringe L. Hvordan i all verden skulle
      hun. Hvis han hadde landet. Nummeret til hotellet. Kunne ikke treffe ham
      på torsdag. Kanskje ikke i det hele tatt før. Han måtte da forstå det. Bare av
      og til ihvertfall. Hun måtte pleie. Selvsagt. Varmt og omsorgsfullt. Selvsagt.
      Han fortjente å få dø en verdig død, han kunne jo ikke noe for at han ikke
      skjønte hvor skjebnesvangert det å bryte de urgamle lovene for balanse i
      naturen, en vekt, for mye gift i den ene vektskålen, og ned i dypet, ned i
      gra ..., ned i dypet, de gamle lovene som gjelder for prestekraven, for måler-
      larven, for det hvite blodlegemet, for den stolte havørnen, for rosenbus-
      ken, for hårrøttene, for lønnetreet (er ikke menneskets nervesystem bare et
      avbilde av et mye eldre, bladenes eget?), for krokodillen, yak-oksen, brøl-
      apen, brenneslen, tarmbakterien og mennesket, han hadde ikke skjønt det,
      nei, han var suicidal, men det var så mange som ikke skjønte, han kunne
      ikke klandres for det, selv om hun hadde forklart det mange ganger, selv
      om han brølte at hun skulle holde kjeft hver gang, han visste ikke hva han
      gjorde, hun tilga ham, ihvertfall nå, nei, hun hadde alltid gjort det, egentlig.
      
      NEI, IKKE DET 169
    Page 170: |
      Selvsagt. Men hvilken fremtid hadde L. og hun nå? Hun begynte å gråte
      igjen.
      
      Snøen på butikkskiltene SPORT DAGLIGVARER OPTIKER ville
      begynne å smelte raskere når lysrørene i dem snart flimret og ble tent, det
      ville dryppe ned på de gående; men siden, under nattefrosten, ville vann-
      dråpene størkne til uregelmessige, stearinlignende istapper, inntil all snøen,
      kanskje neste dag, kanskje dagen deretter igjen, var borte, og nedfallet fra
      et nytt snøvær ville i sin tur smelte og størkne til istapper, og hele denne
      prosessen, gjentatt med forskjellige variasjoner, hele tiden litt forskjellige
      istappmønstre, ville først opphøre til våren, men begynne igjen med det
      første snøfallet på senhøsten. Og så videre. Nærlysene og det nå røde tra-
      fikkfyret ulmet gjennom det kornete, forplumrende snødrysset (en kort
      stund snøen i dumpt yrende bevegelse; bilene urørlige; hva varer lengst, kjø-
      retøyer med eksplosjonsmotor eller snøfnugg, gjentagelsen tatt i betrakt-
      ning?), og da de var kjørt hadde han sett hvordan de i luften akkumulerte
      fnuggene (hele tiden nye) visket ut bygningene i bakgrunnen til utyde-
      lige grå skygger, bare et par skråtak lyste hvitere igjennom, og enda lenger
      bak var alt en ubestemmelig gråblek sky; ulike stadier av utvisking, fra det
      skarpe jakkemerket i rødt og gull en armlengde unna ham (en unggutt
      halvspringende forbi), til den oseanaktige ubestemmeligheten for enden av
      gaten, liksom det ikke fantes noe som helst bortenfor den grensen.
      
      Alle disse beskrivelsene av forholdsvis klare fenomener kunne kanskje
      få en til å tro at dette landskapet overhodet er vekslende og detaljrikt. Det
      stemmer ikke. Tvert om, oasene (hvis man kan kalle dem det) er forholdsvis
      sjeldne, og for det meste vandrer jeg i noe nesten retningsløst, hele dagsmar-
      sjer (for å bruke det uttrykket) bare fylt av støvlys, svevende dis, rullende
      tåkebanker, som utsikten fra et fly inne i et skydekke, eller (langsomme)
      støvstormer over en fullstendig livløs ørken. Grunnen til at jeg sannsynlig-
      vis ikke går i ring (men hva om jeg faktisk gjør det, og de veimerkene jeg
      alt har passert i mellomtiden har forandret seg så mye at jeg ikke kjenner
      dem igjen, slik at jeg går gjennom det samme området, igjen og igjen? tan-
      ken fyller meg med lammende motløshet), er at jeg hele tiden følger min
      egen skygge. Lyset her er meget spesielt. Man ser aldri noen solskive (for
      ikke å nevne måne og stjerner), men til gjengjeld blir det aldri helt mørkt
      
      170
    Page 171: |
      heller. Alle skygger synes å flytte seg, men bare et kort stykke, før de beve-
      ger seg, like raskt, den samme veien tilbake, som om døgnet (hvis man kan
      kalle det dét) hele tiden begynte på nytt uten å komme skikkelig i gang,
      lik de første tonene av en lydløs skala spilt oppover og nedover, omigjen
      og omigjen, liksom, antropomorfisk uttrykt, naturen hele tiden angret på
      at det gikk mot dag, og ombestemte seg, angret på at det gikk mot kveld,
      og ombestemte seg, angret og ombestemte seg, i det uendelige. Derimot
      skifter lyset stadig farge; lyseblått, svovelgult, isgrønt, og så videre, i talløse
      sjatteringer, mens lysstyrken er nesten uforandret. Man får altså en slags
      følelse av at det er hakk i tiden.
      
      Omsorgsfullt, ja. Banditten. Banditten som lå uttørstet i ørkenen, len-
      ket, med håndjern (og nøklene var mistet), til sheriffens lik, mens gribbene
      sirklet over dem, nærmere og nærmere, han måtte sparke etter de sult-
      neste eller de mest pågående allerede, for å holde dem unna, nei, nei, det
      var ikke banditten som lå lenket, med håndjern, til sheriffens lik, selvsagt
      ikke, det var sheriffen som lå lenket til bandittens lik, døde kropp, jordiske
      levninger, avsjelede legeme, eller var det banditten til den døde sheriffen
      likevel, nei, det var, selvsagt, sheriffen, han som voktet loven, tross alt, som
      overlevde, motbydelig bilde, for han overlevde, han kom i sikkerhet, men
      hvordan? Hvordan overlevde han? Reddet? Av hvem? Hvordan? Hun kunne
      ikke huske det. Hun måtte få ham til homøopat.
      
      Sanden. Sanden og røret. Spaden. Et bomberomsdekke, armert betong
      under, sand over, et rør som skulle frem gjennom sanden. En grøft i san-
      den, altså, omtrent tre meter lang (formannens strek med meterstokken)
      og noen tommer bred. Den bivrende utmattelsen som rant som destillert
      tyngdekraft, kvalmende og slimete, gjennom kroppen, han hadde måttet
      støtte seg til skaftet i flere minutter etter hvert spadetak, harket og spyttet,
      svimmel, inntil han måtte gi opp, og ség ned i en haug med isolasjonsmat-
      ter. Til slutt hive seg ned i en stol bare etter de to trappene opp (sakte) til
      leiligheten. Og så terroren: Jeg har sagt at du kom til å ødelegge helsa di,
      men når du ikke vil høre på meg, det er jeg som må passe på at du overlever,
      jeg er den sunne av oss to, at du sover nok, at du får frisk luft og mosjon, at
      du ikke spiser den ekle fete giftige kolesterolmaten din, alle hamburgerne
      pølsene kotelettene baconet meierismøret sylten pommes fritesene ...
      
      NEI, IKKE DET | 171
    Page 172: |
      I et lys som skummet melk, men med markante slagskygger, en popula-
      sjon (hvis man kan bruke det ordet) av små hvite knokkel- eller muslingfor-
      mede gjenstander, krysninger av konkylier, kaniner og hunder, ofte i rekke
      etter hverandre, liksom ubevegelig på vei mot, eller bort fra, en sammen-
      satt, planteaktig, tykk, grønn, læraktig masse, der, kunne man tenke seg,
      de for noen millioner år siden hadde funnet føde. På avstand minnet de
      små hvite om en flokk pattedyr, på nærmere hold om forsteinede røtter og
      sopper, enda nærmere igjen om sjødyr, eller planter (dyr og planter har jo,
      noen milliarder år tilbake, den samme opprinnelsen), men harde, som om
      fossilene av disse dyrene lik et urverk hadde fortsatt å gå etter at de var døde,
      med energien i sine siste krampetrekninger som drivkraft. Jeg så dem aldri
      røre seg. Det forferdelige ved dette landskapet er i det hele tatt at det ikke
      finnes noen verifiserbar grense mellom mineralriket, dyreriket og plante-
      riket, mellom det submarine og det atmosfæriske, det forhistoriske og det
      samtidige, det jordiske og det ekstra-terrestriske, mellom det døde og det
      levende. Skulle jeg fremsette en hypotese, måtte det likevel bli at alt er dødt,
      og at det biologiske er noe som ligger i mine egne, ennå levende øyne (ret-
      tere sagt, hjerne; for øynene er like blinde uten hjernen som hjernen uten
      øynene), ikke i landskapet selv. Skarpt sommermorgenlys. Men ingen som-
      mer, ingen morgen. Distinkt, kompleks geologi (eller flora, eller fauna?).
      Salt- og jodlukt, som av hav. Og en kanskje tyve meter høy konstruk-
      sjon (men ikke reist av mennesker, kanskje erodert frem, gjennom årtu-
      senene, fra en bløt steinart?) av blålige, stillaslignende, skjelettiske former,
      de ligner leggbein, lårbein, bekkener, skulderblader, leddknoker, kravebein,
      bukvirvler, issebein, ankelknoker, voksende over hverandre, blindestok-
      ker, krykker, sprinkler fra hvite sykehussenger; en vissengrå støtann later
      til å ha grodd (som om bare knokler (eller stein?) kunne vokse her, som om
      landskapet var befolket av voksende, seg formerende skjelettrester, som iste-
      denfor å smuldre parret seg, ble drektige og fødte, eller la egg, regrediert til
      krypdyrstadiet, til slutt vil de fylle hele sletten, en jungel av knokler, ufrem-
      kommelig), tvers igjennom en slags nuppete, riflede elefanthud (for å sam-
      menligne med noe kjent), eller rett og slett frossent vann med grus i (enda
      temperaturen er godt over null). En bordlignende form ved siden av, kledd
      med en tett vev, som jordslått lerret, revnet i et hull i midten (kantfrysnsene
      ligent hvitt julenisseskjegg), der noe jeg trodde var middelhavsblått vann
      skinte. Det viste seg å være hardt, speilglatt, men liksom bevegelig under
      
      172
    Page 173: |
      krystallhinnen, lik vann under klar is. Atskillige runde baljer av hvit stein
      (for nå å kalle det dét, for enkelhets skyld) fylt av det samme, blå, vann-,
      speil-, isaktige, slengt utover én og én, perspektivisk mindre og mindre mot
      den disige, tomme synsranden, pupill-løse blå øyne, det var som jeg aldri
      ville komme så langt som til den fjerneste synlige, enn si hinsides den, lik-
      som de faktisk beveget seg bort fra meg, slik man kan se en kvinne man lenge
      har vært forelsket i, men aldri har fått, bli mindre og mindre ved relingen på
      et skip, siden skipet mindre og mindre, siden bare havet, siden veien hjem,
      brygge, pullerter, revnede sekker, rekeskall, bensin flekker, containere, pal-
      ler, oljefat. Aldri mer. Skyggen av de himmelstrebende knoklene falt over
      meg da jeg gikk videre, og lindret svien i øynene for en stakket stund.
      
      Selv om han strittet imot, selv om han ikke trodde på det, hvem hadde
      sagt at ikke naturen kunne hele det som tilsynelatende var ødelagt, nettopp
      hele, det som var halvert, og halvert igjen og halvert igjen, dødens celle-
      deling, nei, det stemte ikke helt, men hun måtte, snarest, nå, i dag, få vristet
      ham ut av skolemedisinens forkrampede proteseklo, han ville kanskje, sik-
      kert, få leve allikevel, og så kunne hun si det, etter lang tid, selvsagt, ganske
      lang tid, og hun skulle pleie ham, omsorgsfullt, helt til han ble frisk, og så
      kunne hun si det, han ville sikkert finne en annen da, en sykepleierske, den
      megga, og så kunne L. og hun selv, kanskje han og sykepleiersken, dobbelt-
      bryllup, nei, nei, ikke akkurat det. Men juni. Blomsterkrans i håret. Syrin-
      duft. Åpen limousine, nei, vogn med fire hester som ikke forurenset, fra
      kirken. Blomsterkrans i håret, markblomster, enkelt, ikke kunstig prunk.
      Og når ingen så dem lenger ville de stanse vognen, ved en eng, og ta av seg
      skoene, og danse i gresset, blant trærne og blomstene. Ja. Hun gikk inn på
      soveværelset, åpnet esken, fant den rørformede nøkkelen, låste opp skuf-
      fen, åpnet boksen, nølte litt, tok en med grønt papir, dro i tvinningen så
      det åpnet seg, puttet innholdet i munnen uten å tygge, la lokket på boksen
      igjen, la boksen ned i skuffen, låste skuffen, la nøkkelen ned i esken igjen,
      lukket soveromsdøren og kastet det grønne papiret, pluss det lille sølvpapi-
      ret inni, i papirkurven, og stirret, over den vevre, grønne harefotbregnen,
      på vinterlandskapet utenfor. En kråke lettet så brått at den kramme snøen
      plutselig falt fra alle telefontrådene samtidig, tre hvite streker som dalte
      gjennom luften omkring et halvt sekund før de traff snøflaten under, hver
      av dem med en liten tidsforskjell i forhold til de andre.
      
      NEI, IKKE DET 173
    Page 174: |
      Topografien har forandret seg avgjørende, men ikke slik jeg trodde. Det
      jeg nå ser foran meg er en mellomting mellom en mastodontisk rullesteins-
      strand og en milevid skraphaug, en skraphaug for stein, kanskje en kirke-
      gård hvor overbefolkningen er så ekstrem at de navnløse minnesmerkene
      ligger gildret i røyser og urer oppå hverandre så langt øyet rekker, resultatet
      av et sprutregn av gravsteiner fra en geologisk uværssky. Det virker ugjørlig
      å trenge igjennom alt dette. Det blåser ikke lenger. Stillheten er global. Jeg
      kjenner nå en nærsynt, hetvinsaktig døsighet i kroppen, og jeg kan, her jeg
      nå står, legge meg ned blant steinene for aldri å reise meg igjen, og etter en
      tid vil jeg få samme grå farve som dem, samme avslepne form, ingen ville
      være i stand til å peke meg ut som noe særskilt i den stumme trengselen:
      ingen vil heller, noensinne, komme hit og se det jeg nå ser.
    Page 175: |
      FORTÆRING |
      Prosastykker
    Page 176: |
      This image contains no extracted text.
    Page 177: |
      F O R T I D
    Page 178: |
      
    Page 179: |
      BARE DENNE SØLEDAMMEN på asfalten, hvor tuster av ugress spren-
      ger seg igjennom, og et slags sirkelflimmer som nerver seg, tiendels sekun-
      der av gangen, et dryss av stadig nye sirkler, regndråper som treffer
      vannflaten og forsvinner. Du finnes ikke. Og hun finnes ikke. Stemmen
      hennes, og den myke nakkelinjen som kommer til syne når hun løfter opp
      det lange håret, de finnes ikke. Det er bare denne søledammen hvor regnet
      lager sirkler.
      
      FULL AV FORVENTNING, selvfølgelig, tok jeg den lille, rullende og
      stampende fergen over og gikk i land på trebryggen, fulgte den skjellete
      grusveien, hvor sollys og skygge, under de gamle, utoverhengende løv-
      trærne, spilte i skjelvende flekkmønstre, forbi den gulmalte kaféen hvor
      bare en håndfull gjester satt ved utebordene, inntil jeg nådde engen, eller
      sletten midt på øya. Der det skulle vært en flokk lettkledde, skravlende, rop-
      ende og endog syngende festdeltagere var det ingen. Gresset lyste, nesten
      skinte av grønt, med en egen forsommerfriskhet i farven. Det måtte altså
      foreligge en misforståelse med hensyn til tid, eller sted, eller begge deler,
      eller arrangementet overhodet. Jeg åpnet min medbragte vodkaflaske, la
      meg på en liten, gresskledd kolle og stirret på de hvite skyene som drev i
      brisen der oppe, mot den blekblå himmelen. Det var liksom hett og kjølig
      på én gang. Siden gikk jeg ned til stranden og satte meg på en stein og drakk
      mer, mens bølgene plasket innover sanden og steinene. Rett foran meg lå
      en gummisandal, en av den enkle, billige sorten med bare to remmer; den
      var så slitt at gummien (rød) i sålen brøt igjennom flere steder, særlig ved
      hælen, hvor den var sterkt skjev, og kanten tråkket ned til en tynn flis. Inni
      var dette fottøyet skittengrått, og materialet ruglete, sprukket og riflefete
      som grov dyrehud. Sett på en viss måte minnet det også om et kart over et
      forrevent kystlandskap. Mennesket (en kvinne?) som hadde brukt sanda-
      
      FORTÆRING | 179
    Page 180: |
      len var på en måte uhyggelig nærværende (man ante konturene av foten i
      slitasjemerkene), og samtidig helt fjernt, jeg tenkte at jeg aldri ville få vite
      hvem det var. Bølgene slo stadig inn mot stranden, etterhvert litt nærmere
      føttene mine, forekom det meg. Kanskje flødde det.
      
      EN HØY FORSTØTNINGSMUR mot fortauet langs motorveien, og inn-
      kjørselen skrånende sterkt opp til en villa med en liten have (huset kom
      først, beliggende i en foreløpig idyll, veien etterpå; man kan se hvordan den
      brutalt overskjærer plenen altfor nær husveggen). Et fint yr av sot og støv
      fra trafikken driver ustanselig innover, og gråner den engang hvite figuren
      av Amor foran huset. Den har en bue av jern, og ståltrådstrengen spen-
      nes (tilsynelatende) voldsomt, uten noensinne, selvfølgelig, å sende pilen
      avsted. Dette må være en gud triviell nok for dem som veksler lynraske blikk
      i trengselen på gaten: som om to prosjektørers lysflommer plutselig, ved
      en feiltagelse, traff samme erotiske scene, en som ikke hører med i stykket;
      det hele har skjedd så fort at man nesten ikke har fått tid til å registrere det.
      Noen pappfugler sirlder skvatreende etterpå, over ingenting.
      
      På den andre siden av de fire kjørefeltene, om man haltet ned den leirete
      skråningen, kunne man før i tiden kjenne stanken av en bekk, en bekk hvor
      vi stundom fisket med kjepper etter brukte kondomer som kom drivende
      med strømmen, noen med en liten pose på tuppen, og merkelig tause om
      det vi egentlig ville vite, ville se i det underjordiske mørket de veltet ut av,
      langt borte, under oss, eller høyt over oss. Dette erotiske avfallet inneholdt
      et mysterium vi ikke hadde tilgang til, kastede tegn, helt annerledes enn det
      gule støvet fra raklene som fløt på vannet.
      
      180
    Page 181: |
      JEG LÅSTE MEG INN i den stille leiligheten, og hun var der kanskje, kan-
      skje ikke. Mens jeg var ute hadde skumringen fylt rommene med et halv-
      mørke som liksom dempet alle lyder, et slikt skumringsmørke som synes
      å tilkjennegi at et eller annet (ikke bare dagen, men noe mer, noe større,
      uvisst hva) er definitivt forbi. Jeg åpnet kjøkkendøren varsomt: lyset var
      slukket, men det glimtet i øret av en svak knitring et sted. Nå så jeg det:
      på bordet sto et glass mineralvann. Hun hadde glemt det og lagt seg til å
      sove. Lenge ble jeg stående og høre boblene sprekke i glasset hennes, mens
      mørket vokste som en gammel skog. Jeg husker jeg tenkte akkurat det: som
      en gammel skog. Rommene grodde til.
      
      INTERESSEN FOR ASTRONOMI, for alle disse meteorsverme, aste-
      roidene, spiralgalaksene, kvasarene, dobbeltstjernene og så videre, eller
      ganske enkelt måneoverflaten sett gjennom et teleskop, denne interessen
      ble ikke mindre da han som meget ung møtte henne. Helt feilaktig trodde
      han at også hun var et slags univers til å utforske, til å sveve gjennom i
      en form for mentalt romskip, en uendelighet av lysende tåker mot mørk
      bakgrunn, og at hun på sett og vis ikke hadde noen begynnelse eller slutt.
      Først mange år senere var det hun som sa til ham (og ikke omvendt) at
      hun i førstningen trodde det var noe mysteriøst ved ham, at han var et slags
      univers fullt av gåter; Men du er bare som alle andre, hadde hun sagt, kort
      og kynisk, og utvilsomt riktig.
      
      Til slutt, på eldre dager, begynte han imidlertid å undre på om ikke den
      første, naive versjonen likevel var den riktige, bortsett fra at dette indre
      rommet, et sted bak de pinlig velkjente, personlige fakta (alle disse vanene
      og uvanene, av typen neglebiting, sjusk med hygienen, humørsyke, fobiske
      tendenser, erotiske særheter, avsky for visse typer mat) ikke var tilgjengelig
      for utforskning i det hele tatt, at det var det simpelthen uforståelige i hvert
      menneske, og hvis det var fattbart ville det ikke vise seg å være forunderlig
      og løfterikt, bare skremmende og upersonlig som et, ja, som et fotografi
      fra verdensrommet.
      
      FORTÆRING | 181
    Page 182: |
      IKKE NOE ANNET enn at vi om formiddagen, eller kanskje det var tid-
      lig på ettermiddagen, ihvertfall før det hadde begynt å mørkne, sto nede i
      en kald vaskekjeller med store tomme skyllekummer, en rusten jernrist i
      sementgulvet, og snakket om det som snart skulle skje. Blekt lys fra de små
      rutene høyt oppe på veggen. Kanskje snødde det litt der ute. Ingen erindring
      om selve kvelden, om middagen, lysene på det pyntede treet, alle gavene
      og så videre. Bare denne forventningen, i vaskekjelleren, hvor de dempede
      stemmene våre klang hult og rått og fremmed.
      
      EN SJELDEN GANG traff vi dem i flukten. Det tørre paffet fra luftgevæ-
      ret (den samme luften som vi pustet inn, bare komprimert, drev det vesle
      blyprosjektilet ut av løpet) gikk nesten i ett med vrikket i fuglekroppen, så
      fulgte blafringen med vingene, det minnet om noen som bladde nervøst
      i en telefonkatalog for å finne et viktig nummer. (Jeg har forlengst sluttet
      med jakt, det er allikevel mer enn nok at alt lider og dør av seg selv.)
      I en stor by, alltid telefoner som ringer, et eller annet sted, hele tiden, også
      om natten. Når du før du går i seng står og stirrer ut på alle boligblokkene
      (et og annet vindu lyser fortsatt, men de fleste er mørke), så tenker du at
      nå ringer det i en eller annen leilighet hvor beboerne sover, lampene er
      slukket, det lyser bare i akvariet (hvor oksygenet bobler lydløst, men hek-
      tisk, og fiskene stadig vrir seg, vender og svømmer videre, uten å komme
      noe sted, forøvrig i sterk kontrast til møbler og innbo, som virker dobbelt
      urørlige i mørket, denne fiskenes aktivitet som aldri synes å opphøre; hvis
      vårt indre virkelig var et rom, eller en slags leilighet med mange rom, ville
      det borte i en krok i et av rommene stå et akvarium, og selv når sjelelyset
      ble behagelig dempet, til hvile, til ro og tilfredshet, ville luften stadig boble
      og fiskene stadig svømme rastløst omkring i dette lysende akvariet), lyser
      akvariet, altså, eller en taklampe i entréen, eller en komfyrbelysning noen
      har glemt å slukke, det lyser på det man kan kalle nattens skogbunn, hvor
      teppene ligner mose. Men den telefonen hører selvfølgelig ikke du, og enn
      mindre får du vite hva den gjelder, om den kommer til å forandre livet dra-
      matisk (helst til det verre, telefoner om natten er som regel til det verre) for
      
      182
    Page 183: |
      én eller flere eller alle dem som bor i leiligheten hvor telefonen nå ringer.
      Du fortalte meg senere, at når du gikk oppe, søvnløs, var du flere ganger
      på nippet til å ringe meg midt på natten. Men du gjorde det aldri.
      
      FrA 1820: Stridore notturno delle banderuole traendo il vento. Den
      nattlige klirringen av værhaner som vinden rusker i. Og landsbyfolkene
      som går forbi, syngende, i feststemning, får meg til å høre stillheten etter
      dem og romerne, som gikk under etter så mye larm.
      
      (Etter Leopardi: Zibaldone di pensieri)
      
      SÅKALTE SINUSKURVER, spor i den myke havbunnen etter to dolkhaler
      som red på hverandre, paret seg, med andre ord, for tre hundre millioner år
      siden, den enes (hannens) halespiss litt lenger bak enn den andres (hunnens),
      derfor større utslag, derfor såkalte sinuskurver, i havbunnen som siden ble
      forvandlet til stein, liksom en forsteiningens magiker hadde rørt den med
      tryllestaven umiddelbart etter at dolkhalene gled forbi (og ørsmå puff av
      slam reiste seg i røykskyer langs linjene). Forsteiningen, inngår den i det de
      kaller skaperverket (som om det var kommet noe storslagent ut av det)?
      Fossiliserte håndflater med urgamle paringsspor innskrevet, de rører
      deg, våte og kalde (ikke våte og varme som innsiden av kvinnekjønnet),
      blindt, du grøsser. Mareritt, om sommeren, viklet inn i klamme dyner inn-
      sauset med svette, kvalme labyrinter av kvelende tøy. Sengen, ennå uopp-
      redd etter at dere lå med hverandre den morgenen i første av august,
      lakenene krøllet i visse mønstre som antydet kroppenes vridninger og rykk
      under samleiet. Men ingen levninger, selvfølgelig, etter de obsscøne og vul-
      gære ordene dere hvisket til hverandre, de som viser at dere ikke lenger er
      dyr.
      
      FORTÆRING | 183
    Page 184: |
      ETTER UTERESTAURANTEN endte vi denne junikvelden i et stort her-
      skapshus i de velståendes del av byen; det lå en kjempefest i luften, som
      var mørk og lys på en gang, som oversiden og undersiden, henholdsvis, av
      bladene på syrinbusken ved den store smijernsporten. Imidlertid viste det
      seg at vinflaskene var få, og ettersom natten gikk ble flere og flere edrue og
      mer stillferdige, mer skyggeaktige og unnskyldende i stemme og bevegel-
      ser. Den store festen gikk under med lampene som bleknet i demringslyset
      utenfra, den endte i klarhet istedenfor uklarhet og oppløsning, slik fester
      skal gjøre. Det skinte i løpet på en gammel flintelåspistol over peisen. Plut-
      selig, under en pause i samtalen, gikk det opp for oss at fuglene sang, tyde-
      lig som tynne orgelpiper. Vi var alle sammen våkne på en fordrømt måte,
      det var som vi skimtet hverandres hvite, liksom gammeltyske ansikter i et
      renessanseportrett, hvor den mørke veggen bak har et iskaldt krystallspeil
      med en fjern, blålig have full av sommerlys, og søvn, en slags søvn likevel.
      
      SOM SETT FRA EN BÅT på vei ut mot det åpne havet: stranden blir
      mindre og mindre før den glir definitivt over i blå eller grå himmel og
      ingenting annet. Skoene du tok av deg i går kveld blir liksom igjen på den
      andre bredden. Som den dagen du var forsinket, og jeg satt sløvt og ventet,
      og så hvordan skyggen av den høyhælte skoen din (den som sto oppreist,
      den andre hadde du sparket unna og veltet) flyttet seg lydløst gjennom still-
      heten av sommer og slummer, lik skyggen av en av disse brukne søylene i
      kirkegårdsgresset, langsomt mot øyeblikket da nøkkelen raslet.
      
      FORDI FORELDRENE HENNES nesten alltid var hjemme, og dessuten
      fordi hun hadde en vanvittig sjalu storebror, gikk vi turer, lange turer på
      måfå, i januar, bare for å få være sammen. Det hendte vi passerte under
      jernbanebroen akkurat da et tog dundret øredøvende, som hvirvler av
      
      184
    Page 185: |
      metalliske slegge-slag over hodene våre, mens bakken ristet. Gjennom hele
      området fulgte den søtligbitre eimen fra tobakksfabrikken oss. På grunn
      av offentligheten, og, ikke minst, kulden, og dermed alle klærne, var den
      eneste virkelige muligheten å kysse. Det var meget kaldt. En gang var fing-
      rene mine så stivfrosne at jeg ikke klarte å plukke frem småpengene da jeg
      skulle betale for bussen hjem.
      
      DA FJERNTO GET PLUTSELIG OG TILSYNELATENDE UMOTIVERT STOPPET MEL-
      LOM TO STASJONER VAR DET INGENTING Å SE, BARE NOE DIS, DAMPENDE LYS, MEN
      VI LENTE OSS UT AV DET ÅPNE KUPÉVINDUET LIKEVEL, OG HUN (DEN FREMMEDE
      KVINNEN SOM JEG ALDRI HAR SETT SIDEN) PRESSET KANSKJE BRYSTET HARDERE INNTIL
      SKULDEREN MIN ENN STRENGT TATT NØDVENDIG.
      
      VI HOLDT TIL i et beskyttende, uovervåket hjørne av haven, med et
      villnis av busker og trær hvorfra kvaen piplet i ravgule dråper, seige som
      gummi, og med søtlig smak (vi spiste dem). Ellers gravde vi i den fete mat-
      jorden etter mark, skrukketroll, tordivler og lignende småkryp. Gjennom
      slyngplantene i det rustne nettinggjerdet så vi plutselig hvordan døren til
      nabohuset slo opp, og fire menn i svarte dresser bar ut en hvit kiste, fulgt av
      en mindre skare mennesker i mørke penklær. Noen gråt. Vi prøvde å flire
      lydløst av dette patetiske opptoget. Men en ung kvinne bakerst i følget, hun
      gråt ikke, hun brølte av sorg, hylte fra et lukket rom som ikke skulle vært
      åpnet, ihvertfall ikke for oss. Vi ble stumme av skrekken. Vi hadde møtt et
      slags latterens frysepunkt, en terminus ad quem hvorfra den ikke lenger var
      mulig. Etter et par minutter var hele følget forsvunnet ut gjennom porten.
      De hadde ikke engang lagt merke til oss.
      
      FORTÆRING | 185
    Page 186: |
      HAN VÅKNET UT PÅ NATTEN av noen pipende skrik som minnet om
      lekedyr, noe i likhet med den eldgamle Donald-figuren av gummi som
      kvinket bronkittisk når han klemte på den. Skrikene flyttet seg ustanselig
      rundt i det svære, lyse luftrommet han ante bak gardinene, svermer av skrik
      parallelle med svermene av svevende, stupende og stigende fugler han ikke
      så. Etter frokost hadde de gått langs stranden, og de la merke til at noen av
      steinene (for det meste under vannet) var helt svarte, mens andre var helt
      hvite, en hard skorpe av lav, nesten umulig å skrape av, selv med kniv, som
      om grensen mellom organisk og uorganisk gikk gjennom de steinene, eller
      snarere ble visket ut der. Noen steder, i glippene mellom, lå dyreknokler
      (kjevebein med tanngarder, leggbein, diverse ubestemmelige deler), grå-
      gule og grønnlige av elde. Hun fortalte at slakteren hadde pleid å dumpe
      avfallet i fjæra, inntil det ble forbudt av helsemyndighetene. De kom til å
      snakke om kjøttmat, om hva de likte best. (Alle liker kjøtt, sto det på en
      plakat utenfor matbutikken.) Det var ebbe; han hadde skrevet navnet deres
      og datoen i sanden med en pinne. Det ville være visket ut når de satt på
      flyet. Hun roste håndskriften og sa at han skrev mye penere i sand enn
      med penn på papir. I den lokale bygdekaféen, rett utenfor toalettdørene, i
      en trang bås med plass til bare én maskin, satt en gammel mann i timesvis
      foran et videospill. Mens de syklet hjemover fortalte hun at når hun var i
      store familieselskaper, særlig brylluper, begynte hun somme tider å tenke
      på noe hun hadde lest, om en kvinne som ble opphisset av å tenke på dyr,
      alle slags dyr, inkludert griser og hyener, som paret seg. Hyenenes latter.
      Den triumferer. Alle liker kjøtt. Alle er redde for kjøtt.
      
      DEN GANGEN så jeg bare deg, ansiktet ditt og kroppen, sjelen inter-
      esserte meg vel også til en viss grad, men ikke den vasstrukne fjæresanden
      med fotsporene dine, som, straks de ble forlatt, fyltes sakte med vann og
      speilte ingenting.
      
      186
    Page 187: |
      TVANG
    Page 188: |
      The image contains no discernible text.
    Page 189: |
      DU SER IKKE MEG, men det er jeg som bestemmer: du er ikke noe
      slags evighetsbluss under et helgenbilde, du er en naken lyspære som bren-
      ner i et tomt lagerrom. Dette lageret, med skrikende, rusttærte kjempesky-
      vedører, stålbjelker og bølgeblikk, har en gang vært fylt av varer, som nå
      bare eksisterer i form av rester, spill, støv, for eksempel partikler av isopor,
      mineralull, såpepulver, tekstiler, kunstgjødsel. Eller det kan ha vært et mat-
      varelager, og all maten er stuet i containere og sendt til de sultende, mens
      både regjeringstroppene og geriljaen hindrer forsyningene i å nå frem. Du
      har hverken god eller dårlig samvittighet, du er en lyspære. Man kunne si
      at glødetråden er din hjerne, at den ligger ufølsomt i ro inne i kroppen din
      og gløder, mens et vanvittig opptog av livsformer raser uopphørlig forbi
      utenfor, som alle smertene, smertens fantastiske livsformer, bare at de ikke
      synes i lyset fra deg. Men det er ikke tilfelle, ikke denne gangen. Uten-
      for lageret finnes ikke annet enn en nesten folketom T-banestasjon med
      billettluke og aviskiosk, opplyst av jevnt fordelte halogenlykter (for det er
      natt). Det er natt, og du lyser fra høyt oppe under de rustbrune takbjel-
      kene. Men du lyser ikke jevnt og uavbrutt. Lokalet ligger noen sekunder i
      fullt mørke, så blir det lyst igjen. Så blir det mørkt igjen. Noen, i lovlig eller
      ulovlig ærend, må ha tatt seg inn i hallen, og nå fornøyer han (eller hun)
      seg med å slå deg av og på, liksom for å leke med mørket. Det er ubehage-
      lig.
      
      Derfor er du nå fem små hvite strandsteiner på toppen av en støpejerns-
      ovn. Den er varm av solen fra vinduet, ikke av veden. Det er sommer. Under
      bølgeslagene (fra et hav du ikke har kjølt deg i) har disse steinene gnurt
      mot andre steiner (du har hørt knakkelyden av vippende småsteiner når
      en brenning trekker seg tilbake) så lenge at de er blitt glatte som lommeur.
      Noen ser på disse steinene. Noen har også opplevd dem før, ellers ville de
      bare være steiner. Ikke engang steiner. Ingenting. Noen har sprunget ut i
      sjøen på dem, på deg, mens vannet løftet seg i høye plask, med skumpipe-
      kraver rundt anklene, skoggerleende av fryd, og det er som om litt av dette
      ukjente menneskets glede over sommeren, havet, den forestående svøm-
      meturen, skulle ligge forseglet i steinene, eller sveve rundt dem lik en lukt
      
      FORTÆRING | 189
    Page 190: |
      av menneske. Men du vet det ikke. Du opplever ingenting. Du er fem hvite
      strandsteiner på en ovn uten ild.
      
      T H A T ’ S E N T E R T A I N M E N T : de verste var de med spiss hatt og en fotsid,
      hvit kappe, den lignet en stygg kjole, bestrødd med mange farvede paljet-
      ter som gnistret under lyskasterne hver gang de rørte seg, sprellende, hikk-
      ende, uforutsigelig, de spredde skrekk og ødeleggelse, de brølte og smelte
      med pisker, knuste stoler mot hodene på hverandre. Verre enn det seriøse
      helvetet, hvor ondskapen er planmessig og ektefølt, tenkte hun, ville slap-
      stick-helvetet være, der torturen foregikk under latter og komiske hvin, ved
      klossethetet og hensynsløse feiltagelser, klovnete vold, alt i en puddersky av
      kvelende moro, uten at aktørene engang la merke til hvordan du skalv av
      smerte og skrekk. Jeg ynder kjoler med galla og prakt over seg, tenkte hun.
      
      (Historisk)
      
      U T K I K K S T Å R N E N E B R E N N E R i natten, kirkene, kleshusene og vind-
      møllene brenner, borgene og bankene, båtene på havnen, grøtskjeene og
      stokken du støtter deg til, alt brenner.
      
      190
    Page 191: |
      H AN VÅKNET av at rommet var fullt av lys. Og klare, vonde lyder som
      kom fra et sted bak sofaryggen: klirrende tomflasker, som verten alt hadde
      begynt å rydde bort. Aske­begrene var tømt. Gullbokstaver strålte fra en
      østvendt bokhylle. Fyllebleke ansikter gled frem fra det store husets mange
      rom og avkroker, ut glassrutedøren, som åpnet seg mot terrassen, og ter-
      rassen igjen mot hagen, rikelig bestrødd med asters, peoner og hegg i full
      blomstring, vekster sprutende opp av gressmatten som lydløse springvann.
      
      På veien til undergrunnsbanen tok han hånden hennes igjen, redd, og
      liksom uten overbevisning, slik en skeptiker stemmer i en lovsang eller et
      håpløst upraktisk menneske nærmer seg sikringsskapet i et strømløst hus.
      Ihvertfall helt annerledes enn i natt, da hun lente seg mot ham og hvisket,
      nei, sa halvhøyt, noe han trodde hun ikke kunne si. I natt, da alle ble løftet
      av den samme grumsete bølgen, den kollektive utskeielsens boblende og
      skummende bølge, høyere og høyere, stadig mer buldrende og sydende.
      Det var selvsagt, og likevel merkelig, tenkte han, at det skulle ende der i
      lyset og morgenstillheten. Som en diger plastkanne med hjemmelagd vin
      noen drasser inn på en sankthansfest, og alle kniser forventningsfullt når
      de ser den, fordi den inneholder rusens drømmer om noe mer og noe bedre
      (i det uendelige); og så den samme kannen, tom, gjennomsiktelig, lyse-
      grå, med rød skrukork, skylt opp på en strand. Nå ligger den og dunker
      svakt mot steinene hvor grønsken lever sitt festfrie søvnliv. Og disse enkle
      livsformene på stranden (rur, alger, snegler, skjell), alltid edrue, alltid klart
      definerte og fullkomment nøytrale, fullkomment frie for følelser.
      
      D OKUMENTARFILMEN beveger seg inn i et psykiatrisk sykehus; tyde-
      ligvis et oppholdsrom for pasientene: hvite vegger, noen bilder i ramme, et
      bord, grønne planter. En kvinne med utmagret, furete ansikt, liksom krøllet
      sammen og brettet ut igjen (det skulle ikke kastes nå heller) utallige ganger
      (et slikt som gir en følelsen av å se en åttiårings hode på en førtiåring, som
      om den i ansiktet registrerte smertens tid gikk asynkront i forhold til resten
      av henne), hun spiller trekkspill, litt famlende, men nesten rent, og synger
      
      F ORTÆRING | 191
    Page 192: |
      for de andre. En ung kvinne, viser filmen, reiser seg stillferdig og byr en
      medpasient opp til dans, og han heiser seg, med litt trege ataraxica-bevegel-
      ser, opp av lenestolen, de tar hverandre i hendene og danser, nølende, tøf-
      lene subber over vinylbelegget, en slags vals, kroppene deres synes å våkne
      halvt til liv, og hun smiler til ham, ikke virtuost og forførerisk, bare sjenert,
      prøvende, og nå virker det som de skinner mens de danser over det enorme
      mørket som tenker under dem, på mørkets skjøre, blanke overflatehinne.
      
      S O M M E T I D E R forulykket de når de falt gjennom et hull som førte ned
      i hulen; i noen grotter har man funnet levninger etter dyr som styrtet gjen-
      nom en slik åpning, og siden ble fulgt av en åtseleteter, som i sin tur ikke
      klarte å komme seg ut. Maten og den spisende omkom av samme sult. Jeg
      eter meg innpå målet. Jeg spiser, men ikke deg. Deg bare slikker jeg.
      
      B U K E T T E N H A R I K K E L E N G E R det minste spor av grønt der den hen-
      ger i en sytråd over hodet hans, av og til svakt pendlende i trekken fra et
      åpent vindu. De sammenbuntede stilkene fremviser dels en matt brunfarve,
      dels en blass, nesten beingul, knokkelaktig, omtrent samme valør som bla-
      dene, som er mumifisert til et slags sprøtt papir, og har foldet seg innover i
      halvåpne poser, noen ganger trekantede kremmerhusformer, med det sym-
      metriske nervesystemet som fine hvite streker (lik fiskeskjeletter eller blad-
      løse miniatyrtrær) i relieff utenpå. Selv blomstene er nesten tappet for alt
      farvestoff, som ved en sakte dryppende lekkasje, bare langs de rynkede og
      tilbakevrengte kantene kan man se en tynn stripe av konsentrert skarlagen,
      som, sammen med kronbladenes lagvist sirkulære og leppeaktige disposi-
      sjon (ikke ulik dynamikken i vann etter en dråpes fall), forteller om arten
      
      192
    Page 193: |
      (roser); enkelte blomster har også rester av grønnlig blekkblått, og en form
      som ligner innsiden av et knust hvepsebol (nelliker). Og så, lik frynser av
      trådete rim ned langs stilkene, i lysegrå dotter på bladene og baksiden av
      blomsterkalkene (som jo henger opp ned), nesten som om små skyer på
      en eller annen naiv, eventyrlig måte skulle ha festet seg til buketten: støv,
      svevestøv som har hektet seg på de hengende blomstermumiene, dette stø-
      vet med sitt overdådige dyreliv. Dyrene har buede ryggskjold med langs-
      gående striper (som minner om linjene i fingeravtrykk), og på de leddete,
      hårete beina kravler de over noe som (i ni hundre og femti gangers for-
      størrelse) gir illusjonen av en slags skog, full av råtnende blader, kvister
      og planterester, mose og blomster (i så fall blomster i blomstenes støv),
      en skog i støvets univers. Men de billeaktige krypene lever ikke av planter
      eller småinsekter eller lignende, de spiser flass og hudavfall fra mennesker,
      sies det, de enorme flokkene med midd, for det er millioner av dem bare i
      støvet som har hektet seg fast til buketten, millioner som eter og formerer
      seg, eter og formerer seg, aldeles ubemerket, og når de dør, gjør de det tro-
      lig uten å kjenne noen frykt, ikke engang instinktivt. Men han tenker ikke
      på disse usynlige flokkene av dyr og atter dyr, ikke på middenes eksistens
      overhodet, mens han betrakter de tørkede blomstene som henger ned fra
      taket; han tenker bare på henne som ga ham dem (blomstene), i anledning
      en fødselsdag for lenge siden, roser og nelliker, han ser bare støvet som et
      symbol på tid, tidens gang, han prøver å huske når det var, mens middene
      uavlatelig (mens han sitter der, taus, og betrakter den livløse buketten med
      et mismodig ansiktsuttrykk) fortsetter sitt mikroliv, sine mer eller mindre
      hektiske tokter rundt om i støvverdenen, sin eting og sin formering, disse
      vesenene uten hjerte og lunger, uten det fjerneste begrep om fordums eller
      nåværende følelser, om aldring eller tid, de fortsetter å leve i evigheten,
      støvmiddenes evighet, i himmelen, så å si, disse himmelske hærskarer.
      
      KANSKJE BLE DE VARSLET AV EN NABO OG FLYKTET I HUI OG HAST. GJENSTÅR,
      uansett, det tomme rommet, med sitt flakkende stearinlys i messingsta-
      ken på skapet. Gjennom sprekkene i døren og de gisne vinduene (foruten
      
      FORTÆRING | 193
    Page 194: |
      også, antagelig, fra tusen ubestemmelige steder, uråd å påvise enkeltvis)
      presses vannet inn av sin egen tyngde; alt lenge har det krøpet stille opp
      langs veggen. En flaske letter plutselig, legger seg diagonalt og begynner å
      flyte langsomt omkring i rommet, styrt av de svake strømningene. Kjøk-
      kenstolene av tre skal snart slippe gulvet, liksom nølende, og drive rundt i
      vannet, saktere enn flasken, fordi de er tyngre. Litt senere på natten løsner
      en melkekartong og et yoghurtbeger fra bordplaten. Bestikket og asjettene
      ligger igjen. Endelig er øyeblikket der, da vannet når såvidt over kanten av
      staken, og slukker den forøvrig nesten nedbrente lysestumpen med et lite
      fres. Da blir det så mørkt i rommet at ingenting kan skildres mer.
      
      DET VAR DISSE GIPSPLATENE, de fordømte gipsplatene vi grunn-
      arbeidere måtte drasse omkring i bygget, snart fra første til tredje etasje,
      snart ned igjen fra tredje til andre, og så opp til fjerde igjen, en komplett
      idiot av en formann, og så alle restene, etterpå, alt kappet som dels måtte
      samles sammen for hånd, dels feies opp, i en sky av hvitt støv, selvfølgelig, et
      støv som trengte inn i hver minste hudpore og la seg i striper langs kanten
      av beskyttelsesmasken, slik at den ovale formen sto skisse messig avtegnet
      på ansiktet når man fjernet den igjen. Vi tok en pause, han lente seg mot
      avfallscontaineren og fortalte, mens han rullet seg en sigarett, hvordan kvin-
      nene i Tyskland etter krigen solgte seg, bare for en flaske brennevin. Han
      anstrengte seg halv hjertet for ikke å smile ved minnet, men lyktes ikke.
      
      VI VEKSLET ØYEKAST, hun i sitt følge, på den andre siden av kafébor-
      det, jeg i mitt. Jeg likte henne ikke. Det var noe med nesen, eller øynene,
      smilet, måten å snakke på, hele ansiktet grenset til det åpenlyst frekke. Anta-
      gelig likte ikke hun meg heller. Vi kunne bare ikke la være å se på hverandre,
      
      194
    Page 195: |
      liksom det inne i hver av oss satt en meget usympatisk blind snylter og
      stirret fascinert på sin make, skrattet og lo, grotesk forelsket, glodde skam-
      løst opp gjennom ansiktene våre som gjennom periskop (til tross for, eller
      nettopp på grunn av sin blindhet). Heldigvis holdt jeg kjeft inntil jeg gikk.
      Eller var det et feiltrinn? Det er slike dilemmaer som inngir en følelsen av
      å ha et lommeruskaktig, ufullført liv, uansett hva man gjør eller unnlater
      å gjøre.
      
      D E N L A N G E L I N D E A L L É E N bak smijernsporten fører til en statelig,
      hvitmalt herregård, minst to hundre år gammel, og når man går inn i de
      nå ubebodde, glissent møblerte værelsene med sine fernisserte, røykbrune
      aneportretter på veggene, så er det ikke vanskelig å forestille seg hvordan
      man i disse salene holdt elegante og storslagne ball for de kondisjonerte,
      et lite kapell med strykere og treblåsere som fremførte ländler, mazurka,
      polonese og lignende, og de dansendes antagelig ikke særlig løsslupne beve-
      gelser, en slags formell, spilleregelaktig intimitet, som dog tillot at menns
      og kvinners kropper rørte hverandre. Også i kjøpesenteret rett ved siden av
      herregården, i det grovt geometriske betongbygget med reklamevimplene
      og fotocelledørene, kan man, selv i en tid med såkalt uformell omgangs-
      tone, se en lignende måte å føre seg på, når supermarkedets kunder skyver
      handlevognene langsomt over gulvet, i innviklede turer fra hylle til hylle,
      fra disk til disk, akkompagnert av et usynlig orkester som toner dempet fra
      høyttalerne under taket.
      
      F O R T Æ R I N G | 195
    Page 196: |
      NESTEN HALVPARTEN av skallen mangler, den ligger åpen som en
      knust krukke eller en istykkerustet hermetikkboks, bokstavelig talt fylt
      med jord og stein istedenfor hjernemasse, som om den (kanskje heller)
      var en slags grotesk skyffel eller krafse, brukt under arbeidet med et eller
      annet meningsløst byggverk. Pilespissen av bein sitter fremdeles fastkilt i
      åpningen mellom to nakkevirvler, og kjevene har glidd fra hverandre, slik
      at den døde, som ansiktet forlengst har forlatt, likevel synes å ha et virkelig
      ansiktsuttrykk, som om skriket av skrekk, smerte og overraskelse (flintspis-
      sens vinkel antyder at drapsmannen satt i bakhold oppe i en tett trekrones)
      hadde trukket seg inn i skjelettet og blitt konservert der.
      Likevel gir det nesten en slags fred i sinnet å betrakte det stumme og
      ubevegelige resultatet av denne fortidige voldshandlingen, dette bildet av
      en smerte ingen kjenner lenger, liksom man kunne se tilbake på sitt eget
      liv fra et punkt utenfor det, hinsides angsten for å dø og lysten til å leve, og
      tenke: endelig over.
      
      DE LAVE, grå og brune murbygningene og de korte skyggene bak stol-
      perekken i uværsskuret. Det virker som heten og sommersolen forstørrer
      åpne plasser. For den gamle kvinnen med gåstolen er det langt til drikkefon-
      tenen midt i den folketomme skolegården: stolen har fire ben, hjul foran og
      knotter bak, ved håndtakene, og for hvert skritt, eller hver lille forflytning
      på mindre enn ett skritt, må hun løfte innretningen litegrann og skyve den
      forover idet hun beveger foten, før hun kan tillate seg en pause mens hun
      hviler på håndtakene. Til min store forbløffelse kommer hun helt frem til
      fontenen, drikker av den, tørker seg rundt munnen med håndbaken, og
      går tilbake igjen, skritt for skritt.
      
      196
    Page 197: |
      IKKE BARE ER STJERNENE organisert i galakser (det visste du), men
      galaksene er samlet i galakseḥoper, og galakseḥoper i superhoper; men
      ikke bare det, for en gryende viten, hevdes det, tyder på at superhoperne er
      samlet i enda større enheter, såkalte superhopkomplekser. Ikke bare suger
      loppen blod av deg, men også av rev og grevling, og loppen parasitteres i
      sin tur av en enda mindre, blodsugende midd, og hverken det eventuelle
      superhopkomplekset, eller loppen, eller loppens snylter kjenner din red-
      sel for pornografien og volden du svetter ut mens du sover, utslitt av å
      være våken, før du våkner, utslitt av å sove, kjenner ikke forskjellen mel-
      lom drøm og våken tilstand, slipper, i motsetning til deg, å tråkke, ristende
      av kulde og angst, omkring blant avfallet og sølevannet som uavlatelig
      spruter fra de drønnende trailerne fulle av for deg usynlige forbruksvarer,
      denne flyvende spindelveven av søle som klistrer seg til ansiktshuden om
      våren, mens snøen smelter, et konstant svart yr du puster inn sammen med
      eksosen, men ikke nok, aldri nok til å gå i ett med de skitne snøkantene,
      der vanndråper mettet med kjemikalier har tatt til å funkle under vårso-
      len.
      
      Men selvfølgelig, hvis du hadde råd til å være ærlig, ville du egentlig stått
      ute en klar høstnatt, kledd i en varm frakk, og betraktet stjernene, fylt av
      undring, verdighet og ro.
      
      SKRIVEREN SITTER VED PULTEN med det skrående lokket og spis-
      ser gåsefjærspennen. Den høyrøde klumpen av lakk til brevsegl lyser mot
      de hvite arkene, og på et bord står timeglasset med den rennende sanden.
      I et metallbur oppe på veggen sitter innesperret en kanarifugl eller en nat-
      tergal; den synger fortere enn pennen krasser. Og det finnes en stemme
      som hvisker Skynd deg å skrive, kast arkene ut i mørket, de skal blafre og
      blåse som skittent avispapir langs fortauene, som asken av brente brev og
      bøker ingen leser lenger, papiret blir revet isstykker, din livslange fortelling
      er lapper med ord uten mening, et hvitt konfettidryss over en eller annen
      Trionfo della Morte, en kortesje av herskernes blankpussede limousiner,
      
      FORTÆRING | 197
    Page 198: |
      papiret faller og faller, blåser og hvirvler, blir til snøen som synker skriftløst
      over et sluknet bål av knuste knokler, forlatt for ti tusen år siden.
      
      HAN SA: DUKK og strekk bare armen opp når du løsner den siste bol-
      ten. For hvis mobilkrana ikke holder akkurat i senter når den løfter, så sklir
      den halvtonns seksjonen til siden og klipper deg tvers over.
      
      På det tidspunktet var kongen, utliggeren og bakbrua (inklusive mot-
      vektene) heist ned, og bare selve krantårnet sto amputert igjen i det grelle,
      militæraktige skinnet fra halogenlampene. Det var ennå lenge til dagsly-
      set ville overflødiggjøre dem, slik midtvinters. Føttene tok til å bli numne
      av kulde i verneskoene, metallet i fagverket (som heldigvis ikke var isete;
      vi arbeidet som vanlig uten sikkerhetssele) sved gjennom kjeledressen. Fra
      der vi sto inne i resten av kranstammen, omtrent tyve meter over bakken,
      kunne vi ennå se hvordan stadig flere vinduer ble tent i boligblokkene på
      den andre siden av byen, og hvordan båndene av billykter ségs stadig tettere
      på veiene der borte. Jeg tenkte på de skogkledde liene bakenfor, usynlige
      i februarmorgenens mørke, hvor små dyr satte spor i snøen. Og på men-
      neskene som først nå våknet, med varme kropper under dynene; de ville
      krumme seg litt, søvnløvt, bak den andres rygg, før de endelig sto opp.
      
      SOM EN LYDLØS KATASTROFE, avlest på armbåndsuret, ganske enkelt.
      Det er ikke nødvendig å rammes av noe spesielt; du faller fra hverandre,
      faller fra deg selv, faller inn i noe annet, faller fra. Musklene, reaksjonen og
      kjærlighetsevnen (sier psykologene) kan du trene opp imens, du kan løfte
      manualen med natt i den ene enden og dag i den andre, eller den tyngre,
      med sommer og vinter, løfte og løfte, inntil helseløshet, bære brudene over
      
      198
    Page 199: |
      terskelen, omigjen og omigjen, som over et vadested, før du selv blir en
      terskel (eller et vadested), en tredemølle hvor en annen driver på og løper
      seg til vanhelse. Ja. Et bånd som går rundt og rundt. Og i en viss forstand
      er det alltid båndet som vinner.
      
      EN GRUMSETE, KLIPPESTRØDD ELV, to druknede gnuer. Den enes
      hode ligger skjult bak en steinblokk, men beina med de lysegrå klovende stik-
      ker ut som stokker og lager en svak skygge på det liksom marmorerte, grå-
      brune vannet. En sene står stramt spent fra flanken og ned langs låret. Pelsen
      på buken er våt, stripete i et mønster med tydelig retning, eller retninger,
      som jernfilspon rundt magneter. Den andre ligger delvis under vann, bare
      halve ryggen, halve buken, nakken, det ene øret og det ene hornet stikker
      opp av vannet. Hornet har form som en svanehals, med spissen som sva-
      nens nebb, så man kan tenke seg, innenfor en psykotisk evolusjonsteori, at
      svaner er oppstått av døde gnuer, at vakre hvite svaner ufeilbarlig flyr ut av
      visse dyrekadavre, i ly av natten, eller så lenge ingen ser på. De som elsker
      svaner, de som vil at noe godt alltid skal komme ut av det frastøtende, på
      den måten får de sitt, også her.
      
      GODT Å SMÅFRYSE på kirkegården den søndagen, i solen og løvhau-
      gene som var litt for fuktige til å rasle. Men dumt at hun bare hadde tatt
      med ett tomt syltetøyglass, ikke to, slik at det ene telyset måtte stå bart, og,
      antagelig, før eller siden, ville bli slukket av vinden; dessuten var det for
      tidlig, dagslyset ville vare i minst en time ennå, så hun måtte nøye seg med
      å tenke hvordan det ville se ut med de levende lysene (pussig uttrykk, som
      om flammen var et dyr) foran de to gravsteinene (men et øyeblikk klarte
      
      FORTÆRING | 199
    Page 200: |
      hun det virkelig, å se hele kirkegården for seg, mørklagt, bare med det ante
      nettet av greiner og kvister over, den stappfulle, grønne avfallskassen av tre,
      vannposten, såvidt synlig, og alle flammene som hang stille oppover (istap-
      per nesten alltid nedover og flammer nesten alltid oppover), eller blafret,
      mer eller mindre i utakt). Hun skulle kanskje ikke tatt miniskjørtet og den
      litt påfallende lilla strømpebuksen, særlig ettersom hun måtte sitte på huk
      for å bre ut granbaret og tenne lysene. De gamle damene kom sakte ned
      gangveien iført mørke, lange kåper, og mennene som støttet dem bar hvit
      skjorte og slips under frakken. Mandag morgen ville alle lysene ha sluknet
      og kirkegården ville ligge mer eller mindre øde, en ordinær høstdag.
      
      Senere, de uforanderlige barna foran luken i kiosken, alltid like somlete,
      alltid like vanskelig for dem å velge de riktige, billige nok småtingene fra
      de løfterike ansamlingene av varer; uten å snu seg hadde hun kjent hvor-
      dan køen vokste mot ryggen hennes. Etter ungene, en eldre mann (krøllete
      gabardinfrakk, kortklipt hår ut av den rødflammede nakken) som skulle
      pante de to flaskene han hadde funnet i søppelkassen på bussholdeplassen
      (hun hadde sett ham i arbeid da hun kjørte forbi). Hvis forråtnelsen kunne
      skrike, tenkte hun plutselig, ville det bli en uutholdelig stillhet etterpå.
      
      B A S A L T OG STRENGT stilleben med oppslått telefonkatalog, benpro-
      tese uten sko, parfymeflakong. Bak dette, et lys som aldri brenner ned, eller
      slukner bestandig, en endeløs veke trukket ut av ubegripelige floker, utslitte
      klær, følelser hjertet spinner som en silkeorm sin tråd. I bakgrunnen, ikke
      total stillhet, men et nesten uhørlig gny, larmen fra mongolske horder, eller
      skyttere, gråtende fans i hvirvler rundt en stjerne, chattere, markomannere,
      brunt og fjernt, suset fra et uinnspilt lydbånd. Nå høres det som hjerte-
      slag, flokker av hjerteslag i svak bevegelse, en uro, det kommer nærmere,
      blir tydelig, nå er det bare ett hjerte som slår. Jeg hører hjerteslagene dine.
      Eller bare mine egne, resonans i en glattcelle, i et omvendt perspektiv hvor
      hjerteslagene overdøver stemmen. Nei, de tilhører ikke meg.
      
      200
    Page 201: |
      IMITASJON
    Page 202: |
      The image appears to be a blank page with only minor dark artifacts/lines around the borders (likely scanning artifacts). There is no recognizable text (words, sentences, or paragraphs) present in the content area of the image.
    Page 203: |
      EN FILMKOMEDIE hvor handlingen utspilte seg ved kysten. Mens de
      håpløst klonete forbryterne virret frem og tilbake i sine altfor vide, altfor
      korte, altfor trange eller altfor lange bukser, kom jeg til å se videre innover
      i bildet, mot landskapet i bakgrunnen: gulaktige marker, store, flate jor-
      der, holt med grønne løvtrær her og der, svingete småveier, hjulspor etter
      traktor. Et enslig gårdsbruk med hvitt våningshus og mønjerøde uthus ved
      siden av den tomme riksveien. Rundryggede knauser og svaberg ut mot
      havet. Vind, kort gress i klippegropene. Alt virket litt for blekt og lyst, som
      om våren, etter at snøen er borte, men før varmen er kommet. Slik snøfar-
      ven synes å henge igjen i luften. En uutdrivelig rest av dypt alvor i farsen.
      Landskapet hadde ikke sans for humor.
      
      IMITATIO: MARMOR kan skjære grimaser og granitt kan vri hendene i
      avmakt så blodårene reiser seg under huden: allerede for to hundre år siden
      lagde en skulptør et selvportrett der han ler av full hals. Voksfigurene, der-
      imot, blir aldri kvitt sitt sykelige og livløse særpreg. De fødtes som døds-
      masker (det var slik det begynte, sies det), og ble utviklet til hele kropper
      mens farven skiftet fra hvitt til hudens rødlige, men det ser fortsatt ikke
      levende ut, det minner om de sigarettene man får kjøpt i morosakbutik-
      ker, med lysende glo og aske i enden, en bløff uten ild, uten røyk og uten
      lukt. Det er neppe noen trøst for dem som har fått sitt portrett i voks, at
      imitasjonen vil stå der urokkelig oppreist og stirre med glassøyne ut i den
      posthume virkeligheten mens de selv ligger i graven. Om noen ble stengt
      inne i et hus med bare voksdukker til selskap, ville han vel til slutt begynne
      å snakke med dem, og antagelig ende opp som sinnsforvirret. Jeg har gått
      gjennom bygatene i sene nattetimer og sett slektningene deres stå spot-
      lightbelyst bak store speilglassruter, kaldflirende som onde rollefigurer i et
      
      FORTÆRING | 203
    Page 204: |
      fortvilelsens teater. Som om vi alltid var stilt foran en ubarmhjertig sekvens
      av voksfigurer: sovende, leende, gestikulerende, byksende, sammenkrøkte
      av smerte eller redsel, for, ja, vi skal jages inn i dem alle etter tur, være hver
      figur et sekund eller to, et minutt eller to, kanskje mer, anelsesløse om neste
      forutbestemte forvandling. Hvor lenge har du igjen å leve? Det kleber en
      skrekk ved tanken på alle disse figurene, alle dine skikkelser, som står der
      og venter på deg inne i et slags mørkets og uvisshetens lager.
      
      (Mytisk)
      
      DET FINNES UNDERJORDISKE GANGER mellom gravkamrene. Slik
      møtes de døde før eller siden. De går med føttene opp og hodet ned. De
      fleste er keivhendte. Når de sier ja, mener de nei, og omvendt. De gjeter
      skjeletter av døde sauer. De snakker om oss med sorg eller frykt i stemmen,
      for vi er de døde.
      
      ORDET *strøm*, det er bekken som krysset stien, den dannet en kulp hvor
      vi sjøsatte båtene av furubark, omhyggelig spikkede tofter, en flekket kvist
      til mast, seil av skrivepapir (med svake, lyseblå linjer eller ruter); det er også
      den dirrende, slitte svart-hvittfilmen som viste en oppsprettet frosk, og når
      en hånd vendte en bryter, begynte det døde, elektrifiserte dyret å sprelle vilt
      (men hva var det egentlig som ble bevist?), så lyset fra lerretet sakset over
      ansiktene våre i mørket; det er dessuten den isende og varme kildefølelsen
      som sprang mellom navlen og hjertet når genserermet hennes hadde glidd
      opp litt, og jeg strøk forsiktig over den bare underarmen.
      
      204
    Page 205: |
      VISST FINNES SKJØNNHETEN overalt. Det hender jeg ligger i sengen,
      har slukket lyset, ligger der og puster rolig, da hører jeg fuglesangen. Først
      kom kvitteret fra den andre siden av vinduet, parksiden, fra virkelige fug-
      ler, inntil jeg oppdaget at det var lungene, for det ble stille når jeg holdt
      pusten. Jeg røyker bortimot tredve sigaretter om dagen, sterke, hoster opp
      harde, men geléaktige klumper (som ligner maneter eller andre bløtdyr,
      fra en indre strand, liksom), og slimet som surkler i bronkiene, særlig om
      kvelden, gir av og til fra seg en pipende låt som minner om fuglekvitter.
      Lungene har treform, det sitter altså sangfugler i dem. Jeg har trær med
      kvitrende fugler i meg. Alt som trengs er at resten faller av.
      
      (Historisk)
      
      PÅ MUREN ved siden av porten det vanlige maset: Alle frukthandlere med
      Helvetius Vestalis i spissen støtter valget av M. Holconius Priscus som duovir.
      
      DET VAR DEN VINTERKVELDEN vi ikke orket å si noe. Du satt i sofaen
      og spant ditt lyd- og ørkesløse fingerspinn med hyssingen fra en pakke du
      hadde åpnet, stadig nye figurer, nye mønstre i den tause og trette kjedsom-
      heten. Jeg stirret ut fra vår åttende etasje, på de gule lyktene langs togskin-
      nene, de hvite langs veiene og forstadsbanen, alle vinduene i høyhusene på
      den andre siden av den urbaniserte og industrialiserte dalen, vinduer bak
      hvilke det bodde mennesker, tenkte jeg, som kom til å bli gamle og for-
      svinne uten at vi noensinne ville møte dem, eller ha hørt stemmene deres.
      Jeg tenkte på alle ansiktene i huskende bevegelse over fortauene i rush-
      tiden, på køen i en kinovestibyle med store speil, speilbilder av ansikter, like
      
      FORTÆRING | 205
    Page 206: |
      uoppnåelige som i en video (bildet fryses og huden vibrerer, farvede prik-
      ker på skjermen, men hvis du tar på det er det bare glass); og alle ansik-
      tene, tenkte jeg videre, er selv punkter i stadig nye konstellasjoner, bilder,
      usynlige for dem som selv er en del av dem, drivende, flytende bilder i et
      fjernsyn ingen ser på lenger, i et mørkt, tomt rom.
      
      (Historisk)
      
      H AN NØT LUFTEN fra mademoiselles kinesiske vifte mens han snuste
      inn parfymen hennes. Men nå skjønte han hva hun stirret på: kraniet av
      en forulykket hyrde i gresset. Ergerlig sparket han det inn i krattet rundt
      Afroditestatuen.
      
      ET SPEIL er en lammelse. Vann er bevegelig. Men jo mindre vannet
      bråker, jo mer er det egnet til speil, som om den speilende funksjon og
      stillheten forutsatte hverandre.
      
      (Mytisk)
      
      T ORNEKRATTENE AV LÅSER vokser vilt i nøklene, og bak de råtneste
      dørene sitter de mektigste kongene, med kroner så tunge at de, krumbøyde,
      bare kan se sine egne gullinnvirkede snabelsko sakte bli til jord. Men den
      simple kobbermynten som svever endeløst i ønskebrønnen hører de ennå
      
      206
    Page 207: |
      tydelig som du og jeg, mens vi pløyer i spiral rundt den forløsende kam-
      pesteinen som en gang skal falle fra himmelen. Siden du kommer for sent
      til å tegne i duggen på glasset, vil du kanskje skrive navnet ditt i mitt støv?
      
      SVARTE, BLANKPOLERTE gravstøtter, hvor jeg en sommer husker jeg
      så gjenspeilt leggene til en jente som gikk og flyttet på en klippende vann-
      spreder (den slynget ut en lang, buet stråle og klippet den over, taktfast slik
      en vekkerklokke tikker, når hun skrudde på vannet igjen). Eller jeg gikk fra
      en fest med altfor mye bråk, musikken liksom kokte over, jeg trasket om-
      kring på måfå i gatene, og sto plutselig foran en fontene, midt på natten,
      og vannet i bassenget rant så sakte at det syntes å stå stille, nesten helt stille.
      
      DEN DØDSDØMTE, hans harde, tvangsbarberte hode, og armene,
      snørt sammen på ryggen med lærremmer; han og de andre delinkventene
      kjøres vekk på en lastebil. Men det dårlig gjengitte avisfotoet viser noe mer:
      på kanten av lasteplanet sitter en ung, uniformert kvinne, med gevær i hen-
      dene og lange, skinnende mørke fletter ned langs ryggen, og en mannlig
      soldat på omtrent samme alder smiler blygt mot henne, tydelig forelsket.
      
      FORTÆRING | 207
    Page 208: |
      T ERMOMETERET viser bortimot nioogtyve varmegrader. Bak de sot-
      svarte brillene finnes bare øyehulene, tenker du, som en skrekkfilmeffekt,
      og i hvert av de to rommene roterer en liten sol. De skinner ikke for noen
      andre. De stråler bakover i hennes egen erindring, der hver eneste arm, hver
      hårete legg, hver skjeggstubb på hver av mennene hun har hatt, kaster lange
      skygger inn mot noe som endelig bare er mørkt, mørkt, sikkert kjølig, og
      stille. Ikke helt stille: svakt som bordklokken fra et forgangent århundre,
      rislingen av en bekk. Der skulle du gjerne avkjølt deg, tenker du, mens du
      børster sand fra fotsålene før du setter dem på håndkleet. Om du prøvde å
      kaste en småstein eller et sneglehus ned bak de svarte glassene, så ville det
      være likegyldig, det ville bare bli sugd inn i gravitasjonsfeltene og brenne
      opp. Men du kan ikke se etter. Når du stirrer mot de svarte solbrillene,
      ser du bare ditt eget forminskede, litt fordreide, blålige speilbilde, som fra
      vinduene i en skyskraper hvor du ikke har noe å gjøre.
      
      M ADEMOISELLE X ... trodde at ingenting eksisterte mer, at verden var
      gått under, men selv kunne hun ikke dø, unntatt ved ild. Hun prøvde flere
      ganger å brenne seg selv.
      
      D E STO OG SÅ PÅ AVTRYKK av bølgeslag så gamle at ingen noensinne
      kan ha hørt dem, småbølger som vasket mot en mudderstrand lenge før
      mennesket og dets øre overhodet eksisterte; stranden ble siden forsteinet
      med sporet etter krusningene nøyaktig avtegnet. Og han ble redd og glad av
      en tanke han ikke helt forsto selv, eller snarere en anelse, av at det stumme
      de så på også lå urørt et sted i henne, og at hun på en eller annen obskur
      måte hadde del i denne undermenneskelige roen.
      
      208
    Page 209: |
      (Historisk)
      
      MANN OG KJERRING DANSER til bunnfalsk sekkepipe, en straten-
      røver spretter opp vandrerens habengut; det lange hestekraniet peker flir-
      ende mot bena dine, som om det allerede, dødt og dog besjelet, moret seg
      over at du kommer til å snuble i det, sørpe full og stinkende av spy som du
      sjangler avsted. Utsikt til galger i det fjerne. Alt er løgn, ondskap og dumhet.
      
      DE RERUM NATURA: Trykk på knappen, så fyker det en mus ut av
      objektivet. Hammeren ser farlig ut, men kan smelles i hodet på hvem det
      skal være. Når du holder denne her, og trykker noens hånd, vil det kjennes
      som elektrisk støt. Bestikket knekker straks du prøver å spise, det slenger
      hit og dit etter hengslene. (Jeg ville bare ta hånden din, lett, og kjenne at
      den svarte, og siden holde munn, men det blir aldri noe av i virkeligheten.)
      Gummifrosken hopper når du klemmer. Terningene viser alltid seks. Fyr-
      stikkene smeller. Blekkflekken på kjolen forsvinner. Og det fins fluer, hveps
      og mange andre insekter av plast, overalt og alltid.
      
      (Historisk)
      
      VED SIDEN AV ble det funnet en halvspist, forkullet kylling på en taller-
      ken. Den syke gutten, som lå i tresengen i bakrommet til juvelérens butikk,
      ble glemt i panikken.
      
      FORTÆRING | 209
    Page 210: |
      SOM ET OVERDIMENSJONERT GLASS VANN, på størrelse med en
      blomsterpotte, men fylt med klar olje som forstørrer hånden din, rynkene
      i den (du er sannsynligvis en olding) hvis du holder den på baksiden, men
      du gjør ikke det, du er ikke til stede. En hvitlig, langtrukken, spiss flamme,
      rød som rødt hår ytterst, ut fra den tvunne veken som ligger og flyter, tykk
      som et tau, som en hestetom omtrent. Lampen står og lyser i et rom uten
      møbler, uten vinduer, med vegger av stein, eller pusset mur, hvor det kan-
      skje er risset inn eller skrevet noe: økenavn, kodeord, slibrigheter, datoer.
      Hvis du kunne løfte lampen og holde den tett inntil veggen, ville du kunne
      skjelne noe av det skrevne, men armene dine er maktesløse som disse fast-
      monterte hanskene til arbeid i lufttette, sterile glassbokser i laboratorier;
      noen, en annen, må stikke hendene i dem for at de skal røre seg, du får
      aldri vite hva som står skrevet på veggene, om det står noe der i det hele
      tatt, om navnet hans eller hennes skulle finnes der, eller ikke. Men det pip-
      ler kanskje litt fuktighet nedover murene, så en som var stengt inne der og
      tørstet, kunne slikke veggen, slikke blindt over innskriftene, være fullsten-
      dig utmagret og utmattet, bare raspe rovgrisk etter vann, vann, ikke ordet
      vann, fullstendig sløv og likegyldig overfor alle ord og tegn. Men det er
      ingen der, lampen brenner til ingen nytte, i det tomme rommet; det kunne
      like gjerne ligget i mørke. Det ligger i mørke.
      
      210
    Page 211: |
      KLAGE
    Page 212: |
      [No text detected]
    Page 213: |
      S MERTEN, enkel som en stein, komplisert som et lyn. Det er natt. Det
      skriker. Den bukoliste natten etter at fløytene har stilnet. I måneslyset, på
      sletten utenfor bymuren, det skimrende hvite saueansiktet hans med en
      apes intelligens og et menneskes stemme, hes av redsel. (Beroligende arka-
      isme.)
      
      D ET PLUTSELIGE MØRKET i august, det gjør meg alltid like vemodig.
      Det overrasker hvert år. Trærne svartner og blir sekkeaktige, tente lam-
      per eser inne i husene, ansikter kretser rundt dem, synlige, for gardinene
      er ennå trukket fra, som for å tviholde på det siste, blågrønne lyset over
      åsen.
      
      Jeg kunne fortelle hva som hendte meg denne sommeren, men jeg vil
      ikke. Det kunne være historien om et skjellsettende møte, en forelskelse,
      kanskje, eller tvertimot en bilulykke (det tungt lastede kjøretøyet, tretthe-
      ten etter en lang dag bak rattet, et øyeblikks døsighet) som forandret livet
      drastisk for meg selv eller noen andre; men nei, det var ikke dét, jeg fortel-
      ler ingenting. For dette skal bare handle om mørket i august, om hvordan
      asfalten skinner grått, med noen svarte flekker etter ufordampet regnvann,
      under gatelykten. Det som hendte meg skal forbli ukjent for deg, på samme
      måte som det indre av komposthaugen, der, i et hjørne av den hagen jeg
      nå betrakter, ukjent som det der nede, hvor biller og larver borer seg gjen-
      nom den fete, klisne jorden, på vei til eller fra noe vi ikke-larver aldri skal
      få kjennskap til. Rundt glasset, i varmestrålingen fra gatelykten, sjevrer en
      glissen sverm av andre insekter (skyggen av de tynne kroppene og vingene
      deres mot glasset, en kort stund, lik tråder eller hår tiltrukket av et elektrisk
      klesplagg), de som siden, når det virkelig blir høst, klamrer seg til livet ved
      liksom å trå luften foran varmen fra vindusrutene, (som om de var en pyn-
      
      FORTÆRING | 213
    Page 214: |
      tegnjestand, en såkalt uro uten synlige tråder, hengt på feil side av glasset),
      inntil de forsvinner uten at noen legger merke til det.
      
      FLYDRØNNET BLIR SVAKERE og forsvinner. Fra et av husene lyder
      hammerslag. En telefon ringer før noen tar den. Helt normale lyder. Alt er
      rolig her. Og solen lyser på de forblåste restene av bjørkeløv; det er tidlig
      høst. Likevel er det som man ved å anspenne seg til det ytterste kan høre en
      annen lyd, under sjiktet av harmløs, vederheftig hverdagslighet: en forferde-
      lig larm, en mørkets musikk, et de profundis som av dundrende jernplater
      eller bomberomsdører som smelles igjen, larmen fra et inferno under den
      trivielle dagen. Men det er ikke bare lydene av militær og paramilitær virk-
      somhet, av offentlig og privat vold, av tortur og terror som synes inneholdt
      i dette så å si tilslørte auditive fenomenet, nei, kanskje ikke en slik stakkato
      støy i det hele tatt, men noe som ligner en fjern, veldig eksplosjon, langsom
      og tidkrevende som evolusjonen av en dyreart, ja, liksom det faktisk, hvis
      man bare lyttet oppmerksomt nok, var mulig å høre selve verdens galskap.
      
      ET FORDSUM SENTER for religiøs vekkelse. Ett av
      miraklenes museum, hvor en himmelsk hærskare av krykker, stokker og
      staver sto oppstilt langs veggene, sammen med et par rullestoler av den
      gammeldagse kurvsete-typen, pluss en vogn av tre, som en sterkt invalid var
      blitt trukket rundt i, av en slektning, visstnok, en trofast slektning. Antigra-
      vitasjonsredskap av ymse slag, grenede krykker med puter for armhulene
      (av den typen suspekte krøplinger i gamle filmer alltid humper omkring
      med), et rikt utvalg av de mer moderne albuekorte krykkene i både tre og
      metall, noen innstillbare ved hjelp av skruer, hvis slark forøvrig bidrar til
      
      214
    Page 215: |
      en klikkende lyd når man bruker dem, omtrent som å slå av og på en bryter
      hele tiden. Dessuten et stort assortiment av stokker (ordet *stakkar* visstnok
      fra *stokk*), noen tydelig hjemmelagde, nærmest av typen vandringsstav, slike
      man går i fjellet med, mange vanlige spasérstokker av lyst eller mørkt tre,
      som regel lakkerte, én sågar med doppsko og håndtak av sølv, sannsynlig-
      vis en gang krammet av en behansket grosserérhånd eller noe lignende. Og
      samtlige gjenstander i dette museet altså skjenket av de eks-lidende etter en
      mirakuløs og momentan helbredelse, nå overflødige, prinsipiélt sett, som
      isbrodder i en blomstereng.
      
      Men de virket ikke bare museale og evig forlatte. Det var som om de
      utgjorde et slags ubrukt forråd, et beredskapslager med krykker for sta-
      dig nye flokker av invalide (tilogmed de ufødte, handicappede fostre, eller
      rettere sagt, siden det ikke finnes noe egentlig handicap før fødselen: med
      en fremtid som krøplinger), som i en depresjonstids suppekø, krypende,
      vaklende frem for å få tildelt sin krykke og sin skjebne, her er ditt liv, man
      blir sår i hendene til å begynne med, men siden kommer trælène, det blir
      en vane, for resten av livet, med forbehold om mirakler. Og når man går
      på stranden blir det to rekker små runde hull etter krykkene, som når man
      skal så frø i rader (kunsten å vende alt til det positive: en mann som går på
      krykker over et jordstykke, og en annen, syngende, som følger etter og sår
      i gropene), ved siden av fotsporene, hva enten de lages av bare føtter eller
      ei. Hele kohorter av krykker og stokker plantet ved siden av hverandre i
      sanden på en strand, som om alle de elendige og forpinte hadde satt teg-
      net på (alfabet av krykker, *signifying nothing?*) sin jordiske ulykke fra seg,
      etter tur, og vasset ut i vannet, eller de hadde, for den saks skyld, gått på
      det, gått sin vei, blitt mindre og mindre mot kimmingen, før de forsvant
      for alltid, mens krykkenes skygger ble lengre og lengre og til slutt skumret
      inn i nattemørket, og du, som sto igjen i denne verden, på denne stranden,
      med dine plager, ikke lenger kunne se dem.
      
      FORTÆRING | 215
    Page 216: |
      H VIS DET BARE hadde vært å føle seg frem i blinde, som den kvelden:
      Knivene i kjøkkenskuffen ennå varme etter oppvasken, på porthåndtaket
      et vått bjørkeløv som falt av da han åpnet og gikk.
      
      D U KAN HØRE SUSET av rennende vann, på avstand, under en bro for
      eksempel, i mørket. Melken suser ikke noe sted. Den er knyttet til kroppen,
      ikke til landskapet. Drikke melk og tenke på kalk, hvordan ditt eget skjelett
      ble sugd ut av morsbrystet med melken, et statuarisk bryst, et løsbrukket
      fragment uten ansikt som nærte et skjelett. Halleluja. Fett, sukker, kalk:
      Drikk dette. Halleluja. Musikken av sandpapir mot knoklene har forlengst
      stemt i, den tar ingen pause, den blir en vane, til slutt hører du den bare når
      lyden av de andres stemmer blir låst ned i det du kan kalle nattens skuffer,
      blant rotet av drømmer som ikke angår deg. Til slutt forkalkes og bli støv,
      støv på en ikke nærmere angitt vei, på et uvisst tidspunkt e.Kr., eller f., steril
      bestøvning, støv som reiser seg når noen går eller kjører forbi, legger seg
      til ro igjen når de har gått eller kjørt forbi, reiser seg og legger seg, blandet
      med blomsterstøv om sommeren, litt etter litt båret vekk på de reisendes
      klær og i lungene deres, til slutt fullkomment integrert i samfunnets gene-
      relle støv, innlemmet i støvets demokrati, ikke til å skille fra for eksempel
      støvet på toppsnittet av bøkene i en bokhylle, bøker hvor ordet «støv» stadig
      forekommer, står og venter på å bli lest av mulige fremtidige lesere, som
      ennå bare suger melk fra brystet, og ikke forbinder noe som helst med ordet
      «støv», som like gjerne kan være en hvilkensomhelst meningsløs fonemisk
      clusterklang, like gjerne «øøb», eller «svø», eller «vøøf», nesten like fritt for
      semantikk som støvet selv. Fred med ditt støv, som det heter.
      
      216
    Page 217: |
      DERSOM KNOKLENE bare var brikker i et spill, og vi, kjeie og leie av
      alle de innfløkte, formålsløse reglene, kunne feie dem av brettet med en
      nonchalant gestus (et innslag av lett komedie), og si Nå går vi og drikker
      oss fulle; eller dets labyrintiske sterilitet kunne byttes ut med et annet, sun-
      nere et, hvor brettet var av jord, og brikkene blomster med forskjellig farve
      og form, til å plantes om ved hvert nytt trekk, med en liten hagespade; et
      langsomt, forsonlig spill, på grensen mot det tilfeldige, som når bølgene
      fører med seg flytende ting og legger dem fra seg i spredt orden på stran-
      den; ingen spiller mot ingen, ingen taper og ingen vinner, ingen begyn-
      nelse og ingen slutt. Og vi kunne forlate det organiske spillet nårsomhelst,
      la plantene skyte knopper og spre seg, la brettet gro til med ugress inntil
      fullkommen kamuflasje. Da kunne det godt ligge en liten knokkelsamling
      i bakken under, skjelettet av en kråke eller rotte eller noe slikt; det ville ikke
      gjøre noe, liksom ingen kjenner smaken når en død svane råtner i en sjø
      med drikkevann, og vannet virker like klart når det lyser i glasset på kjøk-
      kenbordet, kjølig og rent.
      
      JEG SKREV for å møte noen, men du hadde en annens tålmodighet, du
      kom ikke.
      
      SMERTENES SPINDELVEV vokser i kroppen, eller er det sinnet, gren-
      sene er selvsagt uklare, en levende vev som spirer under huden, hardner til
      sølvtråder, noen syr, broderer, flittig, et komplisert mønster du ikke forstår,
      et bur som lukkes og krymper. Du er ingen sangfugl, du er bare smertens
      laboratorierotte. Buret blir hele tiden mindre, men det er alltid plass til deg.
      Og du tenker at det fins ikke noe møte mellom smertefølelser, som når to
      
      FORTÆRING | 217
    Page 218: |
      fakkeltog for den samme gode sak kommer fra hver sin gate og glir over
      i hverandre på et torv, det fins ikke noe egentlig smertenes fellesskap, din
      egen lidelse synes utilgjengelig for den andre og vice versa; du er deportert
      til et livløst sted uten oksygen, hvor du likevel puster, du blir kvalt, men
      du puster, skjønt du kan ikke snakke; ordene, som en gang hadde en slik
      mirakuløs virkning, hvirvler bort blant måneaktig sviende sand og støv,
      brennes av blafrende istapper, tørker ut på en slette av stein uten spor etter
      den som trøster.
      
      MAN KUNNE KALLE DETTE MØRKET prenatalt, men betegnelsen er
      strengt tatt misvisende, ettersom det ikke dreier seg om fostertilstandens
      mørke (men kanskje kan fosteret, på et visst trinn av organdifferensie-
      ring, etter at øynene er utviklet, også skimte lys gjennom huden i morens
      mave, slik man kan se lys gjennom et trommeskinn, ihvertfall sterkt lys,
      for eksempel når den gravide ligger på ryggen og soler seg om sommeren);
      altså, ikke mørket fra zygotens begynnende celledeling og opp gjennom de
      mange fosterstadiene med de mange greske og latinske betegnelsene, men
      noe mer radikalt, som når et visst tidsrom er blitt totalt mørklagt i erind-
      ringen, og det er som om man aldri skulle opplevd det, og man har fak-
      tisk ikke opplevd det, fordi det er mørket fra en tid da man ikke eksisterte,
      ikke engang som føtal skisse til et menneske, et menneske som for eksem-
      pel aldri kunne ha opplevd de store germanerflokkene som gikk over den
      islagte Rhinen og trengte inn i Gallia nyttårsaften 406 (og således beredte
      veien for visigoternes konge, Alarik, som i 410 skulle innta Roma, noe som
      i sin tur pekte henimot det vestromerske rikets fall), ganske enkelt fordi
      man ikke var født; dette mørket er det det gjelder.
      
      218
    Page 219: |
      ALLTID DENNE FØLELSEN av at det var noe annet som skulle vært sagt,
      et minne om en tanke, noe viktig, en glemt gledes ansiktstrekk som mumie
      i en kiste det bare er å åpne, eller et vakkert instrument i en kasse, liksom
      ikke alle kassene var tomme, og hele orkesteret besto av bare tomme kasser,
      og alle stolene i salen var tomme, bortsett fra et lite dyr, en røykskatt eller et
      ekorn, som piler frem og tilbake over de velurtrukne setene og ryggstøene,
      hvilestløst, som en impuls fra et punkt på huden til hjernen og tilbake igjen.
      
      EN HØSTDAG, til fots gjennom det nesten ubebodde industrilandska-
      pet. Luktene av diesel, tjære og våt jord, og små kulete bakketopper med
      håraktig, gulbrunt gress hvor regndråpene perlet seg. Jernbaneskinner gled,
      svakt lysende, inn i mørke haller. Foran broen over en skitten bekk hang
      en jernport på skjeve, med nettingveven halvveis tært vekk av rust, som en
      utvisket gammel tekst. Vinden løftet en hvit plastsekk, den raslet mot san-
      den før den ble liggende stille, flyttet noen desimeter. Langt borte svingte
      en kran lydløst. Nok bare å se langs sporet, se at ingen var der, ingen mat,
      ingen søvn, ingen våkenhet. Tomme tanker i luften. Å ha vært bare noe
      som ser, fjernt fra sin egen larm. Men det øyet er umulig. Og det kjenner
      ikke gleden ved å forestille seg at alt det sitter fast i er borte.
      
      INGEN TREKKFUGLER. En hvit hest med en storhjulet trille etter seg
      har nettopp kommet inn i synsfeltet, på den flate, sandgule veien forbi
      slottet, eller herregården, der den ligger nesten innvokst i en stor lund med
      høstgule og vissenbrune løvtrær. De høyeste greinene, på vei til å bli helt
      bare, peker i retning av det grå, dyneaktig nedhengende skylaget, som ligger
      utbredt over hele himmelen: en gråværsdag med den avventende, svevende
      
      FORTÆRING | 219
    Page 220: |
      stillheten mens det ennå ikke regner. Det må være et sted ute på en stor
      hede. Inne mellom trærne aner man de mørke tønnehvelvene i en stein-
      bro, og når man kommer nær nok, vil man høre vannet vaske helt langs
      brokarene, kanskje vil man få et glimt av en ørret, et sted, forlengst død,
      som alle de andre fiskene, hjortedryrene i skogen, løvet på trærne, billene
      som eter seg gjennom husets treverk med knoppende kjever, eller gjennom
      forrådene av mel og saltet mat, lydløst, bare akkompagnert av innestengte
      fluers summing mot vindusglassene. Men dette er ennå på lang avstand,
      og en blekgul, tårnlignende bygning rager opp med sine mange vindus-
      rekker og sitt svarte mansardtak, med klokkehus og værhaner øverst på
      spiret. Kyrne som gresser ved siden av veien er små og utydelige. Stedet
      heter ingenting, de som bor der heter ingenting. Ihvertfall ikke for deg. Alt er
      bare øde og vakkert og veldig lenge siden. Du er ikke født. Du kjenner ikke
      den hvinende hvite smertens laboratorium nære deg til grensen av det
      mulige lenger. Der du ikke er, er det godt å være, om så bare i et bilde.
      
      I DAG, i slutten av oktober, fant jeg dette innskrumpede eplet, bitte lite
      og rynkete som en oldings testikkel. Det minner om tomme idrettsplas-
      ser i regn, mens det mørkner, og lukten av urin på betong, og henslengte
      pappbegre med rester av ketchupflekkede pommes frites.
      
      TENK DEG SUBBINGEN av tøflene over nålefilten, knirkene i kurvsto-
      len, dine ensomme kremt, og så videre, som en art pausesignaler mellom
      generasjonen før og generasjonen etter deg.
      
      220
    Page 221: |
      SÅ VAR DET IKKE kaotisk og uoverskuelig mer, det krympet, forenklet
      til følelsen av en glatt, konkret bryter under hånden, en bryter med mulig-
      heten til å tenne lys, et prismatisk-dansant lys, utringet-festlig, eller kan-
      skje bare festlig, amusant, som det heter, men i alle fall, i ufattelig mange
      saler og salonger, inne i berget, forestilte jeg meg, et slags luksuriøst til-
      fluktsrom med de største muligheter. Granitt. Med ett fikk jeg en nagende
      fornemmelse av at lysbryteren jeg kjente under fingertuppene var, ikke av
      plast, men av granitt, uten noen som helst strømførende forbindelse med
      lamper eller lyskilder av noe slag, bare en stein knyttet til andre steiner i
      et dødt nettverk, liksom av råtne strikker eller visne plantefibre, avklippet
      hår som aldri kunne settes på et talende hode igjen.
      
      DU KAN FANTASERE om den, men selv dén finnes ikke, den ekstreme
      sikkerhetsanordningen, en indre kodelås av knokler som skulle åpnes auto-
      matisk når kraftutfoldelsen i smerten ble for sterk, slik at den aller siste
      døren gled opp av seg selv.
      
      TO BRUTTE STRÅLER av gjenskinn fra fasetteringen i vannglasset, den
      ene litt sterkere enn den andre, begge i brå bevegelse fra tid til annen, og
      disse strålene lenge uforståelige, inntil blikket, lik et virrende insekt gjen-
      nom søvnens varmedis, fant gardinen, eller glippen mellom gardinen og
      vinduskarmen, hvor en sterk lysstrime stanget seg inn, og dermed vinden,
      sommervinden som fikk stoffet til å blafre, slik at refleksene i det halv-
      tomme glasset på nattbordet forandret farve, intensitet og bredde før de
      midlertidig slo seg til ro igjen. Det må ha vært lyset som vekket meg, lyset
      og smertene, i det billige pensjonatværelset som jeg ikke engang husket
      
      FORTÆRING | 221
    Page 222: |
      hva var, hvor var, da og der. Men det som sto fullkomment distinkt midt i
      den våknende bevisstheten, var fuglekvitteret, den morgenens fuglekvitter.
      Spurver. Fordi armbåndsuret viste fire, fordi det fantes et enormt rom av
      nattestillhet der ute, hang fuglekvitteret som en skinnende, pilende fiske-
      stim i luften; siden fikk jeg det for meg at fugleflokken vokste ut av bakken
      lik et tre, eller spratt ut av kvistene på trærne som knopper, med et brått
      pip, kvitrelyden, et svevende tre av fugler, bak de mørkebrune, uvaskede
      gardinene. Paradiset var der ute. Ikke et paradis du kom til. Eller fra. Ikke
      et du kunne se; et paradis du bare kunne *høre*. Og det gjaldt å la være å se
      etter. På det tidspunktet allerede herjet våken igjen; den følelsen av, ikke å
      være i helvete, men å *være* et helvete helt alene, omgitt av det blomstrende
      og spirende paradiset.
      
      Ø V E R S T E r den store chiffonièren dekket av støv. Midt på den store åpne
      flaten står en flue, med kroppen lent litt tilbake og vingene pekende ut i
      været. Den har vært død i flere måneder. Jeg husker den fra da skjærene
      bygde reir i bjørketreet utenfor vinduet. Nå er vi i august. Vi.
      Fluer står der og angir et presist punkt: akkurat dit kom den før det var
      slutt.
      
      Den er omgitt av en slags seremoniell stillhet. En høytidens flue? Som i
      et teater uten forsteppe (av typen intimscene), like før stykket skal begynne,
      og hovedrolleinnehaveren har satt seg på en stol i proscenium. Han sitter
      stille. Snart faller den første replikken. Det virker som om lyskasteren som
      er rettet mot ansiktet hans allerede har sagt alt. Stykket kunne godt slutte
      der.
    Page 223: |
      AVLØSNING
      Roman
    Page 224: |
      (The image is a blank page; no text is present.)
    Page 225: |
      En uro, en liten nervøs rykning i lyset (eller i mørket), kan man kalle
      det, en luftning rører gardinens fliker og slipper inn den matte glansen fra
      sommernattem, det blaffer slik av og til, en smal strime som gaper og for-
      svinner i løpet av et par sekunder, så et midlertidig mørke, før et nytt blaff
      og et nytt mørke; det hender hver gang trekken (for han har med hensikt,
      på grunn av den sterke varmen, latt det være gjennomtrekk) åpner glipen
      mellom gardinene, de flagrer og buler (lik et sceneteppe når skuespillere
      eller scenearbeidere haster forbi på baksiden av det) før de atter henger rela-
      tivt ubevegelig i sine skjørtaktige folder. Et skjørt med lang splitt og hele
      verden gjemt bak det. Det er, i prinsippet, bare å åpne døren og begynne å
      gå for å finne alt, absolutt alt.
      
      Det er mørkt. Han ligger i mørket, nesten urørlig, urørlig på vei mot
      hvilen og søvnen. Han har vent seg til det, er venn med det, mørkets venn,
      det korte tidsrommet av mørke etter at gardinene er trukket for, men før
      han tenner leselampen. Forutsatt at alt står på sin vante plass kan han for-
      flytte seg, slik han nettopp har gjort, med en viss sikkerhet, over gulvet fra
      vinduet til sengen. Forresten er dette ikke et virkelig nattemørke, bare en
      halvdunkel skumring; fremdeles skinner det blankt og brennende av sol-
      reflekser i høyblokkenes øverste vinduer, mens mørket, eller halvmørket,
      eller skyggen, tetner til nedenfor, og stiger (vet han) langsomt oppover
      etasjene, fra vindusrekke til vindusrekke, som oppover en målestav: snart
      fullt. I kveld kom han inn i husets lukt som en gjest, og han kjenner den
      betryggende, metalliske dunsten av geværolje igjen; det står innenfor rek-
      kevidde fra sengen, som vanlig, skarpladd, som vanlig. Han er forberedt.
      Det eneste usikkerhetsmomentet er at patronene er omtrent halvparten så
      gamle som han selv, med andre ord mangeogførți år. Kanskje bør han ta
      seg råd til å kjøpe nye. Men hvis de aldri blir avfyrt, får han ingen glede av
      dem, og pengene er bortkastet.
      
      Natten inne like varm som dagen ute. Det kunne blitt sjøen. Angrer han?
      Han vet ikke. Vel fremme kunne han kjøpt en pakke fylte kjeks (han må
      
      AVLØSNING | 225
    Page 226: |
      bare bløte dem opp litt i munnen først) og en flaske brus i kiosken, før han
      la ut på den møysommelige ferden ned mot stranden, der han kunne sitte
      i gresset, med jakken og stokkene ved siden av seg, og oppbrettede skjorte-
      ermer, kunne spist kjeksen og drukket brusen, langsomt og nytende, mens
      han betraktet bølgene som rullet inn, og kjente vinden i håret, eller rettere
      sagt mot issen, lukten av salt, jod og råtten tang. Han husker forrige gang
      han var ved sjøen, for omkring ti år siden må det ha vært, da han så noe
      (for det er som om mangelen på strupe hos ham er blitt kompensert av
      et godt syn), noe som først lignet en flaske (post?), deretter en sigarkasse,
      drivende innover med pålandsvinden, men som endelig forvandlet seg til
      en trekloss, ganske enkelt, en vasstrukken trekloss som til slutt ble liggende
      og skubbe mot fjæresteinene i takt med bølgeslagene, uten noe som helst
      budskap, glatt, ikke engang med lurvekant etter sagen som hadde kappet
      den over. Han husker hvilken lise det var å sitte og betrakte den ubetyde-
      lige gjenstanden som duppet innover mot stranden, denne følelsen av at
      bare man venter lenge nok, kommer noe flytende, noe menings- og betyd-
      ningsløst, gjerne det, men noe, noe kommer flytende, drivende, rekende,
      en kloss, det er bare å vente, tenker han, det er ham, han er en trekloss som
      kakker mot fjæresteinene en sommerdag for ti år siden. Nei. Det er han
      ikke. Han lever. Han sitter og ser på treklossen i vannet.
      
      Nei. Han satt og så på treklossen i vannet for ti år siden. Eller for treog-
      sytti år siden. På stranden. Hånden opp langs lårene hennes, under kjolen,
      og så videre, nei, ikke det, tenker han, men han kunne se lysflekkene fra en
      seilbåt forflytte seg gjennom kvistene og bladverket, forsvinne et sekund
      og komme til syne igjen, ulidelig langsomt, og kjenne den sure lukten av
      svartsvidde pølser fra bålet øverst i fjærebeltet (på det tidspunktet bare en
      rødorange glohaug hvori, med ujevne mellomrom, vedrester knallet mens
      de spredde et dryss av hvirvlende gnister), og han er glad for at den tiden
      er over.
      
      Nei, det er han ikke. For eksempel en epleskrott, eller en hvilkensomhelst
      frukt eller grønnsak som råtner, den rynkes og forvris og skrumper inn,
      slik menneskekroppen rynkes og forvris og skrumper mer og mer inn med
      stigende alder, liksom det minste felles multiplum for frukter (eller grønn-
      saker) og mennesker bare kom til syne i forfallet, tenker han. Han svetter,
      
      226
    Page 227: |
      særlig på ryggen, en trå, klissen svette som sirup mot huden. Noe han leste
      en gang, om en kunstner som hadde hengt opp en lang rekke hvitmalte
      bananer i et slags stativ på veggen, alle sammen like, og alle kunstige, unntatt
      én, og ettersom kunstnerens utstilling skred frem begynte en av bananene å
      råtne, den ekte, selvfølgelig, som dermed hadde avslørt seg, mens de andre,
      de kunstige, selvfølgelig, var like hvite og fine. Nei, ikke sjøen i dag. Hvor
      lenge siden forrige gang? Omkring fire måneder. Altså fire måneder siden
      sist han var ute av huset. Et vågestykke hver gang. Men verdt det. Aldri om
      vinteren, det er for farlig. Men en formidabel opplevelse etter den samme
      utsikten i fire måneder eller et halvt år. I grunnen likegyldig hva han ser,
      bare det er noe annet.
      
      Sant nok, ikke i kikkerten: et gyroskopisk bevegelig aluminiumsrør,
      montert på en solid stang, en plattform til å stå på, og en spalte til myn-
      ten (man ser ingenting, det vet han, før man har betalt); pengestykket,
      skranglende ned i boksen, er et plutselig aha som åpner for noe helt nytt
      og utenkt, og lar det stå klart frem, forstørret, indiskret nært, mot betaling;
      han forestiller seg en blind mann med skranglende blikkeske på maven,
      han må hele tiden putte en mynt i den for å få se noen minutter, stadig nye
      mynter, og hver gang strømmen av småpenger tar slutt, er han fullstendig
      blind inntil neste stykke skillemynt kan skaffes til veie; det er ikke gratis å
      se, det legger seg opp som gjeld, og han ler dempet for seg selv, i mørket,
      ved tanken, heldigvis er det ingen der som kan høre den kikete, hikstende
      fresingen en strupeløs latter er). Nei, ikke kikkerten. For det første ville han
      ha stått altfor usikkert på den lille plattformen (nærmest et stigtrinn), og
      for det andre ville han antagelig være for sammensunket og krylrygget til
      å nå opp til okularet, og til alt overmål måtte han trolig ha sluppet begge
      stokkene, eller ihvertfall den ene, for å putte på penger.
      
      Altså det blotte øye. Men han fikk støtte albuene mot et av bordene på
      terrassen, et slikt utecafébord av hvitlakkert metall som drønner når man
      slår i det, og han fikk sitte på en av disse klappstolene med ryggstø, et
      sammenfoldbart jernskjellett påsatt tresprosser, han fikk sitte der, hardt og
      ubekvemt riktignok, i skyggen under en frynsekantet plastparasoll påtrykt
      reklame for en leskedrikk, mens han drakk kaffe og spiste vafler med smør
      og jordbærsyltetøy (selv om han måtte gjenta hvert ledd i bestillingen for
      
      AVLØSNING | 227
    Page 228: |
      den unge piken bak disken tre ganger, og den tredje gangen se hvordan hun
      tankeløst formet ordene med munnen selv, som om hun var buktaler og
      han buktalerens dukke, og han merket hvor forskrekket og brydd hun ble
      over den amfibiske, paddeaktige rapingen og kvekkingen hans). En tilgitret
      vifte summende på disken, den kjølte behagelig, dreiende fra side til side,
      mens han i det tomme lokalet hørte på klirringen av traller med bestikk og
      tallerkener fra kjøkkenet. Det første som hendte da han kom ut igjen, var
      at papiret rundt sukkerbitene blåste bort før han fikk krøllet det sammen.
      
      Sengeforleggeren skled ikke i kveld heller, han kunne trygt sette seg og
      kneppe opp skjorten, langsomt, hver knapp et prosjekt for seg, under de
      stive og skjelvende fingrene, den bittelille, glatte skiven som stadig glipper
      unna, men han klarte det til slutt, i dag også, selv med all svetten, og uten
      å se noe særlig, i mørket, eller halvmørket, eller skyggen; det er en befri-
      else hver gang han kjenner knappens halsstarrige friksjon mot knapphullet
      opphøre, og knappen slipper, med et lite rykk, en seier for hver gang, og
      deler skjortebrystet stadig mer i to. Nå ligger han her, i sengen, i mørket,
      ved siden av brannmuren. Først noen sterke, dumpe slag mot skorsteinens
      innside, deretter en rask og rykkvis hvisling, det hele gjentar seg, så følger
      klampingen når han entrer ned loftstrappen igjen; feieren pleier komme
      tidlig om morgenen, og lydene skriver seg fra den medbragte redskapen:
      en jernkule hengende i en lenke, og til lenken festet en kvast av elastiske
      metallspiler, og det må være slik at kulen får kosten til å synke til bunns i
      pipen, mens kvasten feier vekk sotet idet det hele: kule, lenke og kvast, blir
      halt opp igjen, mens det mer eller mindre pulveriserte sotlaget drysser ned
      i kjelleren, hvor det i sin tur må skuffes ut gjennom en dertil egnet luke.
      Men ikke nå. Det er om våren han kommer, våren og høsten, to ganger i
      året. Man blir mer nøysom med underholdningen jo eldre man blir. Han
      undres på om han kommer til å høre lyden av feieredskapet mer.
      
      Alltid bedre å svette enn å fryse, tenker han, men ikke godt å svette. Han
      kunne se den nesten i sin helhet fra der han satt, under parasollen på kafé-
      terrassen, kartografisk, i fugleperspektiv, og den så ikke ut som den hadde
      vokst fra sjøsiden og oppover, slik den, gjennom århundrene, vitterlig har
      gjort, men som den i form av en treg, matt glassmasse hadde flytt ned langs
      dalføret og størknet på sletten foran havet, hvor han gjennom varmedisen
      
      228
    Page 229: |
      kunne skimte en mengde små, hvite, og tilsynelatende ubevegelige seil mel-
      lom buktens grønnsvarte landmasser; bare hvis han stirret standhaftig på
      én av dem kunne han registrere hvordan avstanden mellom båten og for
      eksempel en av øyene stadig minket, inntil seilet ble borte bak den.
      
      Nå er det mørkt. Og likevel ikke helt mørkt, for lyset slipper ennå gjen-
      nom gardinen, både gjennom den smale glipen i midten (men bare noen
      centimeter, og på hver side av den lysende spalten avtegner faldene seg som
      tykke, mørke streker, som stedvis smalner av der stoffet blir vridd innover
      eller utover) og gjennom selve tekstilet, der det egentlige mønsteret (stili-
      serte klovner, sjøløver, sirkushester og elefanter som gjentar seg med jevne
      mellomrom) nesten er blitt usynlig, liksom det var helt utvasket. Til gjen-
      gjeld ser du nå noe som ikke synes så godt til vanlig, særlig ikke når det er
      lyst i rommet og mørkt ute (mens det nå er mørkt i rommet og lyst ute),
      nemlig en antydning av veven, alle de kryssende trådene som til sammen
      utgjør gardinen, omtrent slik du kan se det når noen trekker en trøye over
      hodet på deg, og du stritter imot, og du ser lys gjennom stoffet i plagget,
      men ikke hva som er utenfor, og det blir et avtrykk av pusten din, og når
      hodet endelig er dratt (med makt) gjennom halsåpningen kan du kjenne
      det som en våt flekk et sted på brystet. Du glemmer den snart, og når du
      kommer på den igjen, er den borte.
      
      Ikke helt mørkt, men et slags mørke ble det, etter at hun trykket tom-
      melfingeren med den lange, røde neglen mot bryteren (som ligner en kort,
      rund nese, den blir litt lengre når lampen slukkes), etter at hun lukket boken
      og lente seg over deg, slik at det hvite perlekjedet falt ned i halsgropen din,
      det var kaldt og kilte, og hun måtte holde det oppe med den andre hånden
      mens hun la kinnet inntil ditt, og du kjente lukten av parfyme, og en svak
      dunst av dagens middag (fårikål, med den kvalmende, sørpete, gråhvite
      konsistensen, de seige, bruskaktige kjøttslintrene og de harde pepperkor-
      nene som synes å eksplodere i munnen lik kinaputter av smak når du biter
      dem over; du kan ikke la være, enda du alltid får beskjed om å spytte dem
      ut og legge dem på kanten av tallerkenen); dunst av fårikål, altså, fra håret
      og klærne. Hvis hun hadde gått med på å la døren stå på gløtt, ville det
      falt litt lys inn fra stuen, men hun går ikke med på det, hun sier at du må
      venne deg til å være alene i mørket, ellers vil du aldri venne deg til det, du
      
      AVLØSNING | 229
    Page 230: |
      som alt har gått to år på skolen, og det fins ikke noe farlig i mørket; altså
      kommer det ikke noe lys fra stuen, bare litt fra vinduet.
      
      Du skal konstruere maskinen. Den blir kanskje ferdig allerede i morgen,
      i det minste i overmorgen. Selvfølgelig kunne du trene på å hoppe så langt
      ut på gulvet at den ville bli overflødig, tenker du, men det forekommer deg
      umulig, du som ikke engang får være med i gymnastikktimene; altså må
      du konstruere maskinen. Det nytter ikke å tenke på at alt er nøyaktig slik
      det er når det er lyst; hun tror kanskje på det selv, kanskje ikke, men det
      er i alle fall uriktig, for mørket tar plass, det fyller opp, og da må det være
      noe i det, slik for eksempel en skuff er full av sølvtøy, eller jorden er full av
      små kryp som forsvinner i all hast når man løfter opp en råtten planke, selv
      om mørket kanskje kunne tenkes å være tomt som en ballong, en ballong
      full av svart luft. Men i alle fall griper den samme skrekken deg hver gang
      du skal sette de bare føttene ned foran sengen (på sengeforleggeren med
      den buksekledde musen), for i rommet mellom gulvet og sengebunnen er
      det plass til noe, det er plass til magre, knoklete armer med lange, harde
      fingre (eller klør) som kan strekke seg ut og knipe til rundt anklene dine
      slik tanter gjør når de skal kjenne hvor tynn du er (fingrene deres stram-
      mer seg rundt benet som et fotjern for straffanger, en kort stund, før de
      slipper), men dette vil ikke slippe, det vil holde deg tilbake, brått og fast,
      slik at du ramler hodestups forover når du står opp, og deretter vil det dra
      deg innover, inn i mørket under sengen, og du tør ikke tenke på hva som
      vil skje der, du begynner å svette inne i hendene bare du kommer på det,
      du må gni håndflatene mot dynetrekket; forresten er det varmt i alle fall,
      det er kanskje bare derfor du svetter, fordi det ennå er sommer. En slags
      feiemaskin, med to lange armer, omtrent som en hummer, men armene
      skal ikke ende i klosakser, de skal ende i to store, roterende stålbørster, og
      armene selv skal være bevegelige, slik at børstene kommer til overalt under
      sengen, og hvis børstene virkelig finner noe, og feier det ubarmhjertig til
      seg slik veivesenets maskiner feier opp sand om våren, så vil maskinen åpne
      et digert gap og sluke det, stenge det fullstendig rømningssikkert inne i sitt
      blanke stålskrog, børstene vil stanse og et rødt lys på toppen av maskinen
      vil begynne å blinke samtidig som en liten klokke (omtrent som en bjelle
      på juletreet) vil begynne å klinge. Da er det på tide å ringe politiet for at
      de skal komme og hente det som er inni, men i mellomtiden gjelder det å
      
      230
    Page 231: |
      passe på så ingen i vanvare eller av nysgjerrighet åpner luken i fronten, slik
      at det slipper ut igjen, og politiet ankommer til ingen nytte; men når de
      først har tatt det du nøler med å kalle et uhyre i forvaring, så kan du kan-
      skje få se det, nede i en slags dyregrav (som i den utenlandske byen der to
      levende bjørner holdes fanget dypt nede i en sirkelrund grav av betong, og
      man kan kikke på dem fra kanten, mens de kravler snerrende over steiner
      og nedslitte trestammer fulle av klomerker) hvorfra det ikke kan nå deg,
      tenker du, det er avmektig med all sin gru, og kanskje vil du kunne pirke
      i det med en lang pekestokk, eller en skistav, og når det ynker seg under
      smerten vil du kunne si at det bare har fått som fortjent, hverken mer eller
      mindre, og at dets onde makt er brutt, at nå finnes ingenting under sengen,
      at heretter er det tomt, og det tomme er det trygge.
      
      Ennå ikke helt mørkt, men du aner hvordan lyset der ute (som ikke er
      solskinn, bare et blekt, ubestemmelig skjær ingensteds fra) svekkes stadig
      mer, forskjellen i lyshet fra for litt siden er omtrent som mellom en tørr
      og en våt raggsokk, eller, omvendt sett, værelset holder på å gro til med
      mørke, slik vannpøler i skogen kan gro til med gress, siv og grønske, dette
      kan du kalle svartske, rommet gror til med svartske, men ennå slipper lys
      inn gjennom gardinene, særlig fra glipen i midten.
      
      Det er sommer, men det blir tidligere mørkt nå. Kanskje kunne du, hvis
      du var stille nok, stå opp og titte ut gjennom vinduet (for bak vinduet må
      det fremdeles være dag, eller rettere sagt, det som står igjen av den er en del
      av dagen (sen kveld) du ikke har adgang til, du må i tilfelle nøye deg med
      å se på den slik du ser på et uoppnåelig dyrt modellfly i et butikkvindu),
      slik du så gjennom sykehusvinduet, da de gikk, etter visittiden, uten å snu
      seg. De visste ikke at du sto der og stirret, de lot til å snakke sammen, de
      gestikulerte av og til, og én gang stanset de faktisk og så på hverandre, han
      kastet et blikk tilbake mot den kremgule bygningen (som om han hadde
      tenkt å komme tilbake?), men mot inngangen, under deg et sted, ikke mot
      vinduet høyt oppe der du sto, og du så dem bli mindre og mindre, som
      brikker fra lommesjakkbrettet, tenker du, før de til sist forsvant i en trapp
      som skrådde ned bak en hekk med hvite, runde kuler på (men kulene
      var bare synlige fra vinduet som et blakt slør). Trappen og hellegangen lå
      tomme, men du fortsatte å stirre på dem, på det tomme, inntil to hvite hatter
      
      AVLØSNING | 231
    Page 232: |
      vugget over hekken, lik papirbåter i sterk strøm, og de to sykepleierskene,
      med armene i kors og golfjakker over skuldrene, nærmet seg, til du måtte
      trykke nesen hardt mot ruten for å se dem under deg, og du til slutt så
      døren (eller egentlig bare den siste tredjedelen av den) slå igjen bak dem.
      Men det var før dét, mens foreldrene dine ennå gikk nedover hellegangen,
      før de forsvant bak hekken, at du tenkte på døden; eller nærmere bestemt,
      du forsto at hvis operasjonen ikke ble foretatt, så ville du dø. Og det arret
      du har nå, som klør litt under pysjamasjakken, en lang, kraftig linje med
      mange korte streker på tvers, den røde, oppsvulmede huden, som ligner
      på en glidelås (liksom du kunne åpne og kikke inni), eller bare på en grov
      søm (du er en sekk noen har sprettet opp og tatt noe ut av og kanskje lagt
      noe nedi før de sydde den igjen), det er dessuten et slags stempel på at du
      er godkjent til å være levende, slik griseskrottene hos slakteren har et blått
      stempel som forteller at de er godkjent til å være døde.
      
      Du kan ikke lenger skjelne trådene i gardinstoffets vev, og slett ikke møns-
      teret (stiliserte klovner, sjøløver, sirkushester og elefanter som gjentar seg
      med jevne mellomrom), bare den smale glipen på midten har fremdeles
      en blek avglans av dag i seg. Hvis du lytter nøye, kan du høre rumlingen av
      tallerkener og bestikk mot bunnen av oppvaskkummen, og en radio som står
      lavt på, liksom i en annen leilighet. Når dere har vært på tur og kommer sent
      hjem, kan du se at noen av vinduene i blokken er mørklagte, mens andre
      er opplyste, og at det går en absolutt grense mellom de som er mørklagte
      og de som er opplyste, og nå er det som om de andre rommene i leilighe-
      ten, i hele blokken, skulle være sterkt opplyste romskip på vei gjennom det
      mørke kosmos, uendelig fjernt fra jorden, hvor du er igjen, i natten.
      
      Nårsomhelst. Ikke noe fysisk, bare forbudet hindrer deg i det. Nårsom-
      helst, for eksempel i det øyeblikk lyset fra glipen i gardinen skifter fra blekt
      gulhvitt til blekt fioletthvitt (det vil si når gatelyktene tennes, og det er vel
      snart), kan du, uten å reise deg, ved å strekke ut armen og tøye deg så
      langt du bare makter, slik at det strammer i arret, finne bryteren (den lille
      knappen som ligner en rund nese) og trykke den inn, og bli blendet av lyset
      som øyeblikkelig vil fylle lampeskjermen, ansiktet ditt, sengen og en del av
      rommet. Nå orker du ikke mer mørke. Nå gjør du det. Du gjør det mens
      du håper at hun ikke uanmeldt vil gløtte på døren for å se om du sover, og
      
      232
    Page 233: |
      få se at du ikke sover, at du tvert om har slått på lyset, og komme med et
      overrasket bebreidende, dypt skuffet utrop og slukke det, nå, før maskinen
      er ferdig. Til å begynne med klarer du ikke å se ufravendt inn i den glø-
      dende sfæren over hodet ditt, det sviende lyset tvinger deg til å blunke og
      lukke øynene, det er som å få såpevann i dem, men etterhvert venner du
      deg til det harde, svimle skinnet, og du tenker at hvis du bare stirrer lenge
      nok direkte på det, vil du bli blind, fullstendig blind, og dermed vil du ikke
      lenger se mørket, hverken det under sengen eller noe annet mørke, det
      blir likegyldig om lyset står på eller ikke, men du tenker videre, plutselig
      skrekkslagen, at hvis du blir blind vil du bare se mørke og ikke noe annet,
      i all evighet, det vil være mørke ikke bare under sengen, inne i skapene, i
      krokene, men mørke overalt, det samme mørket som allerede, det har du
      sett, ligger i sentrum av øyet som et hull i isen, et hull med en blank hinne
      over, og hvis du blir blind brister denne hinnen, og alt mørket som ligger
      lagret inne i øyet, inne i hele hodet, strømmer ut i verden og drukner alt.
      
      Kommet til dette forferdelige punktet i tankerekken må du likevel stirre
      på lyspæren, for å forsikre deg om at du ikke alt er blitt blind, og du ser,
      ennå, en sirkel (lyspæren) inni en annen sirkel (skjermens innside), liksom
      flytende, som om den ble holdt akkurat der, midt mellom de runde veg-
      gene, lik en plomme holdt svevende i et tomt eggeskall, av en ukjent mag-
      netisme eller gravitasjonskraft, og på glassets matte overflate (kondenshvit,
      som om noen hadde pustet på den og det aldri fordampet igjen, et for-
      steinet pust) skimter du med de anstrengte øynene noen små bokstaver og
      tall, uforståelige, desto mer fordi pæren tilfeldigvis er skrudd i slik at du ser
      dem opp-ned; tegnene synes å hoppe og flimre, og det virker som det i alt
      det blendende, melkeaktige finnes områder mørkere enn andre, røykblå,
      kontursvake, uregelmessige flekker, som du vet er sletter, daler og kratere i
      overflaten, de største kalles hav (ett av dem, vet du, heter sågar Stillhetens
      Hav, og et hav uten vann må da også være et meget stille hav); disse mørke
      områdene ser fra jorden ut til å danne en rudimentær skisse av et ansikt,
      den såkalte Mannen i månen, men du vet, der du går, at i en annen verdens-
      del kalles den (tilsynelatende) figuren som dannes av de mørke områdene
      Kaninen i månen, og at mønsteret av disse områdene egentlig ikke danner
      noen figur i det hele tatt.
      
      AVLØSNING | 233
    Page 234: |
      De sover. Ute og leter etter deg? Nei. De sover. Idiotene sover, slår du
      fast. Den er ikke helt full, likevel, den har en smal skygge nederst til venstre
      som bryter sirkelen, nærmest som om litt av det krittaktig hvite skulle være
      skrapt av (slik et rundt stykke siporex får en plan flate hvis man gnurer
      det, bruker det som kritt, mot asfalten) og hadde etterlatt en uregelmessig
      kant, eller som om hele planeten holdt på å bli gnagd istykker av kosmisk
      møll (som ville tiltrekkes av månen slik nattsvermere tiltrekkes av en tent
      lyspære). Du ser den ihvertfall tydelig, den er ingen flat skive, skygge anty-
      der kuleformen, det virker nesten som du kan se den dreie rundt sin egen
      akse, på bakgrunn av den tidlige høstens blåsvart himmel, over det ube-
      bygde, uopplyste jordet som du nå nærmer deg. Når du flytter blikket fra
      himmelen, hvor bare noen ytterst få stjerner er synlige, ser du, i det disipli-
      nerte, idrettsaktige lyset fra gatelyktene, den samme veikanten som du så
      tidligere i dag, mens det gulgrønne linjevirvaret av strå og ugress fremdeles
      kastet lange slagskygger over sanden eller ble avspeilt i sølepyttene, stråene
      som vifter en kort stund (gresstust etter gresstust langs veikanten rammes,
      i rask rekkefølge, av luftdraget, og stråene bøyes innover og pendler heftig
      et par ganger før rykkene glir over i svak dirring, og så nesten total urør-
      lighet inntil neste kjøretøy, medmindre det er kraftig vind; alt dette kan
      registreres som en bølgebevegelse gjennom gresset langs hele svingen, til
      der hvor planteveksten tar slutt, og den mindre sideveien forener seg med
      den større) i dragsuget etter en passerende bil.
      
      Det ennå ikke helt gulnede gresset (og ugresset, og blomstene som ikke
      lenger er der: løvetann, gjerdevikke, åkersennep, nesleklokke) gror helt inn-
      til veibanen, bare med en smal stripe ubevokst jord mellom seg og asfalt-
      kanten, plantene har presset seg ut fra en vanskjøttet have, gjennom det
      rustne nettinggjerdet. Du ser på den litt uregelmessige kanten av veidek-
      ket, med sprekker og kratere, og hist og her asfaltkorn som er revet løs (av
      bilhjul?) fra resten av massen: svarte, granulerte, uregelmessige som rosi-
      ner; de ligger på et forholdsvis mykt bånd av sand, jord og søle, der du ved
      nærmere observasjon, foruten fotspor, kan finne mønstertrykk etter biler
      (nærmest asfalten), motorsykler, barnevogner, trillebager og så videre; men
      nå, denne sene høstkvelden, finner øynene dine ikke annet enn et falmet
      tråsykkelspor som krysser en uttørket søledam (det er flere dager siden det
      regnet), med disse to karakteristiske linjene som nesten virker uavhengige
      
      234
    Page 235: |
      av hverandre, den ene tilnærmet rett, den andre overskjærende, buktende
      omkringe den første som en orm, det minner om apotekernes emblem med
      de to slangene flettet i hverandre, eller om tegningene du har sett av DNA-
      moleky lenes tvunne taustigeformer i lærebøkene, det arveliges kode, det
      som visstnok bestemmer om man skal få oppstopperne se, grønne øyne,
      reveører, digre føtter, tynt hår, kalvb ent gange, smal munn, uregelmessige
      tenner, tyrenakke, brusflaskeskuldre, fet rompe, lav intelligenskvotient, lav
      panne, redusert lungekapasitet, hareskår, dårlig ånde, fuglebryst, henge-
      vom, svai (eller tvert om: krum) rygg, dvergvekst, pipestemme, fregner,
      plattføtter, knoklete og kalde hender (eller tvert om: pølsete og svette),
      vridde tær, nærsynthet, haltende gange, sterk svetteutsondring.
      
      Noen ørsmå rusk av skitt gjemt i de salathodelignende foldene i navlen
      hennes, det ga deg en alvorlig støkk, du har, mens hun har vært bortreist (og
      fått fri fra skolen, selv om det er det siste og viktigste året), grunnet på om
      du kan gjøre henne oppmerksom på det eller ikke; problemet har beskjef-
      tiget tankene dine hyppig den siste tiden, men du vil helst glemme det nå;
      du glemmer det i dette øyeblikk. De mikroskopiske arveormenes fryktelige,
      tidsinnstilte giftkjertler, som ligger der, umerkelige, usynlige, uvitende om
      sin fatale rolle, inntil de sprekker, tenker du, i all sin majestet, ved fødselen,
      og avgjør om man (ifølge loven om den alminnelige tendens til skjønnhets-
      maksimering) skal leve livet som *pen* eller som *stygg* eller som noe midt
      imellom, noe ubestemmelig som, avhengig av den mer eller mindre tilfel-
      dige betrakteren, kan være enten pen eller stygg eller ingen av delene (man
      vil alltid, rimeligvis, være tilbøyelig til å tro den som hevder det første, men
      man kan aldri være *sikker*). Og det finnes knapt noen tvil om at selv de som
      etter denne kosmetiske raseloven er klassifisert som definitivt og håpløst
      *stygge*, og tilsynelatende har akseptert sin skjebne, egentlig, til syvende og
      sist, når deres tapperhet er uttømt, håper å møte noen som kan tilintetgjøre
      karakteristikken ved å hevde at de faktisk *er* pene, eller i det minste at de i
      den andres øyne kan forekomme å være pene («jeg synes du er pen»), ja,
      at de rent faktisk og objektivt kan være det.
      
      Den dumpe, regelmessige trommingen av mange, for deg usynlige hes-
      tehover mot grusdekket, bare denne trommingen, og noen andre, spredte
      lyder, liksom flagrende, lik vanndråper fra et fossegjel, svevende over det
      
      AVLØSNING | 235
    Page 236: |
      rytmiske bulderet fra de travende hestene: knirk fra sulkyene, svepesmell,
      vrinsk, prusting, iltre rop fra kuskene, du har hørt hvordan alle disse lydene,
      men fremfor alt hovtrampet, stiger sakte ut av stillheten, fra langsiden, når
      sitt maksimum idet feltet går inn i svingen, ekvipasjene stadig usynlige bak
      plankegjerdet, og deretter, på vei ut av svingen igjen, mot en ny langside,
      fortar seg og blir helt borte. Stille nå. Men du kan gjenkalle disse lydene for
      ørene, der du går.
      
      Et lys nærmer seg, tydeligvis tilhørende en gammel, skranglete sykkel
      (den gnisser hver gang pedalene streifer kjedekassen, det går trått, den
      dynamodrevne lykten lyser sterkere og hvitere hver gang pedalene trampes
      ned, et lite rykk fremover, og så et øyeblikk gulere og svakere, før neste
      tråkk), og du tenker tanken, uvirkelig som fra et tankenes vokskabinett, at
      det trolig finnes mennesker som heller ville gå på travbanen for å spille,
      spille om penger, bli rike, bli lykkelige av å bli rike, eller kanskje bare for
      å føle spenningen, spenningen ved å kunne vinne eller tape en formue,
      heller det, enn å gå til henne som du nå er på vei til, eller en jente som
      henne, og du bryter plutselig ut i latter ved tanken, en forløsende latter
      over andres dårskap, nei, snarere en undertrykt latter, for syklisten kjører
      akkurat nå forbi deg, langsomt, møysommelig tråkkende, med pedalene
      gnislende mot kjedekassen, og under skyggen fra en slags sportslue får du,
      mens han tramper seg gjennom lyskjeglen fra gatelykten, et glimt av hans
      magre gamle ansikt. Det minner om trappetrinn av tre som er så slitte at
      årringene og kvistene trer frem i relieff, med utallige riper og hakk, de inn-
      sunkne øynene blir nesten borte i sitt eget mørke, den tilnærmet leppeløse
      munnen gapende, pesende, og liksom tyggende, smattende, du hører ham
      harke og spytte idet han er bak ryggen din, som om han var i siste stadium
      av en alvorlig lungesykdom, en døende, men du glemmer ham i det øye-
      blikket han er ute av syne.
      
      Akkurat der du nå går, for noen uker siden. Det synkende sensommerly-
      set, det som synes å få tingene til å skinne gyldent innenfra (den krypende
      solen streifer en klynge trær med sitt milde, guloransje lys, slik at en enslig
      trelegg blant mørklagte stammer skinner, langt inne i skogen eller parken,
      og lysflekken vandrer fort oppover, inntil bare det øverste løvet beskinnes,
      det bivrer i vinden, og så overtar mørket). Du knelte mens hun støttet
      
      236
    Page 237: |
      seg mot skulderen din, vaklende fordi hun nå sto på ett ben, etter at du
      hadde snørt opp skoen hennes (det minnet deg behagelig om galanteriet
      i de gamle røverromanene du har lest, fra tiden for de struttende broka-
      deskjørt og de dekolleterte barmer, allongeparykkene, de falske føflekkene,
      kvinnenes frydefulle hvin, og så videre), og du tømte den med en energisk
      ristende bevegelse, omtrent slik man gjør med en krydderbøsse, mens du
      (med den forkrøplede hånden, vridd som om den var stivnet i et grep på
      en usynlig gitar) holdt den nakne foten hennes (for hun gikk kippskodd,
      og ville ikke bli skitten). Den var varm og tørr, og fra din knelende stilling
      kom du til å se rett inn i gresset, de høye, ennå grønne stråene, beskint
      av den lave solen som, fremdeles, inneholdt hele sommeren, stråene rørte
      seg, såvidt, i en svak bris, du så hvordan skyggespillet i dem skiftet hver
      gang de beveget seg, gjennom hånden din kjente du varmen fra foten hen-
      nes mens du stirret på sollyset i det viftende gresset, og plutselig følte du
      deg strømførende, som et relé mellom varmen fra foten hennes og var-
      men fra solen (eller kanskje omvendt), du var forbindelsen mellom reser-
      voaret av skjønnhet i henne og den strenge, men uendelig mangslungne
      virkeligheten omkring, som begynte med de solbeskinte gresstråene for-
      an øynene dine og endte overalt og ingen steder. Kom landskapets sene
      sommerlys fra henne eller kom varmen i foten hennes fra solen? Begge
      deler.
      
      Vanskelig å få henne til å forstå. Det forekommer deg at hun har en
      annen måte å tenke på enn din, mer saklig, litt regnestykkeaktig, liksom.
      Men det gjør ingenting, tror du. Refleksbrikken slenger irriterende mot
      låret, og du røsker i den så tråden ryker og hiver den prismatisk glimt-
      ende plastbiten fra deg i retning branntomten, mens du tenker at ingen
      kan tvinge deg til å gå med denslags moderlig tingeltangel mer. Leter? Tull,
      du har bare vært borte i litt over en halvtime. De er gamle og dumme.
      Fjernsynet er slått av. De sover. De sover i troen på at du sover, mens du
      i virkeligheten, ikke i drømmen, nå må passe på hvor du trår, for ikke å
      snuble eller tråkke i gjørme, på den smale stien (utenfor grensen for gate-
      lyset avtegner den seg bare som et litt mørkere bånd i det mørke gresset)
      over jordet, forbi det halvt nedbrente fjøset, hvor du nå bare såvidt kan
      utskille konturen av det sammenraste, radbrukne taket og den skittenhvite
      grunnmuren, men du har alt gått denne veien såpass mange ganger, også
      
      AVLØSNING | 237
    Page 238: |
      i dagslys, at du kjenner synet av soten på teglet omkring, og særlig rett
      over, vindusåpningene (en svart tunge oppetter veggen, lik et negativbilde
      av flammene som slo ut der), du har sett hvordan de murte veggene står
      igjen som en gigantisk, tom verktøykasse etter at tretaket knakk sammen.
      Eller rettere sagt, ikke tom, men fylt med en formløs floke av taksperrer
      og bjelker, som vridde fiskeskjeletter, knuste og hele taksteiner om hver-
      andre, ennå okerrøde, eller svartsvidde, og inniblant alt dette, hvitbrent
      og blærete eller nedsvertet metallskrot, madrassfjærer, en jernsen, tøn-
      ner, et bilkarosseri (for alt mange år før brannen må de siste kyrne ha
      forlatt dette fjøset, for å bli erstattet av diverse maskiner og utstyr, dyr av
      kjøtt nesten bokstavelig talt fortrengt av ståldyr), lutende, flerret, vridd
      av heten, og du har sett hvordan de forbrente bjelkene (eller de delene
      av dem som ikke ble glødet til grå eller hvit aske) er glinsende blanke
      og blå-svarte som kråkefjær eller størknet tjære, men også knudrete, rif-
      lete, sprø, oppsprukket etter linjene i treverket, nær ved å smuldre til små
      øyeløse terninger eller uregelrette polyedre, og mens du kjenner hvordan
      de tynne skoene dine blir våtet av det lange, fuktige gresset, tenker du
      på hvordan fjøset så ut før det brant. Men du har ikke sett det før det
      brant, og du slår deg til tåls med at visse ting lærer man bare å kjenne
      i en tilstand av ruiner, du kom etter dem, slik du kom etter krigen og
      dermed ikke opplevde den; så tenker du deg at hun, som har bodd her
      i årevis, kanskje kan fortelle deg hvordan fjøset så ut før det brant, men
      du kommer på at det er et dumt spørsmål, for hun kommer bare til å
      svare Som en vanlig sånn fjøsbygning bare at taket var på, eller noe i den
      retning, og at for å danne deg et indre bilde av fjøset slik det var før
      brannen, måtte du ha sett det med dine egne øyne, til nød på et godt foto-
      grafi.
      
      Du tar brått av fra stien, vasser gjennom det høye, seige og våte gres-
      set (som raskt gjør de fuktige skoene klissbløte og får læret til å skifte
      farve, selv om du ikke kan se det), du huker deg halvt ned bak et bus-
      kas og speider mot blokken, mot leiligheten i første etasje. Ikke lys i noen
      av de vinduene du kan se, bortsett fra kjøkkenvinduet, det vil si, det er
      ikke lampen over bordet, eller den på komfyren, skjæret er svakt og kom-
      mer, forstår du, gjennom den halvåpne kjøkkendøren fra et annet sted i
      huset, trolig fra entréen (et skrått lysinnfall som er sterkest ved terske-
      
      238
    Page 239: |
      len, og så forsvinner som en mer og mer utydelig trekant innover i rom-
      met).
      
      Det massive nedløpsrøret mot hånden, jernkaldt og rått. Du skotter
      vaktsomt opp mot vinduene (og de er alle mørke, bortsett fra stuevinduet,
      som har et dust indirekte lysskjær, lignende det på kjøkkenet (kanskje fra
      samme lyskilde?) før du setter foten på rørets utkragning og begynner å
      klyve, for selv om det er i første etasje, er denne første etasjen så høy at
      du må klatre, og tanken på at hun kunne bodd i fjerde etasje streifer deg,
      mens du anstrenger deg for å kile kanten av skosålene inn i fugene mellom
      mursteinene samtidig som du haler deg opp rykkvis ved at høyre og venstre
      hånd flyttes annenhver gang oppover røret, omtrent som når man haler i
      et tau for å heise opp noe.
      
      En gang til, ikke sterkere, nøyaktig som første gang, og du merker at
      musklene i ryggen og lårene nå begynner å dirre, at du ikke kan holde
      deg i denne stillingen stort lenger, men heller ikke denne gangen fører den
      forsiktige kakkingen til noen som helst reaksjon, og du stirrer mysende
      og konsentrert mot det tilsynelatende innholdsløse mørket, hvor ingen-
      ting avtegner seg tydelig før du tenner lykten, som du ikke har i hånden
      lik en etterforsker, eller på hodet som en gruvearbeider, den henger på
      maven din, festet med karabinkrok til et stykke blankslitt skinn, som i sin
      tur henger i bandolæret (av et viskoselignende, vevet stoff, likt et sikker-
      hetsbelte), og det du ser er enden av en stabel med jernprofiler, samt et
      glimt av det rustbrune, chilipulveraktige støvet som ligger i tykkere eller
      tynnere lag over hele gulvet (hvis man kan kalle det gulv), og som i kro-
      ker og hjørner vokser til små hauger, som i et uttjøent præriehus i ferd
      med å invaderes av flyvesand. Det er vanskelig å holde tilbake den fjær-
      ende metalldøren samtidig som du løfter sykkelen over den høye terske-
      len, men du har allerede så mye trening at det går (det tok også en stund
      før det gikk opp for deg at det faktisk, alt i alt, var lettere å drasse syk-
      kelen inn gjennom den motstrebende døren enn å traske rundt hele det
      enorme lokalet til fots). Døren smekker igjen bak deg med et øredøvende
      drønn som ruller storslagent gjennom den folketomme hallen, smellet fra
      døren finner gjenklang i alt det oppstablede jernet, det later til å summe
      eller synge i flere sekunder etter at døren har lukket seg, slik klangen fra
      
      AVLØSNING | 239
    Page 240: |
      en klokke synger i luften lenge etter at kolven har berørt den for siste
      gang.
      
      Hver gang du løfter det høyre benet, kjenner du tyngden, parallelt med
      leggen, i en avlang, spesialsydd lomme i kjeledressbenet, den har en kjerne
      av bly kledd med svart gummi. Når du slår med den, vil den således ikke
      ramme et presist punkt og muligens knuse noe, slik en trekølle ville gjøre,
      den vil føye seg etter for eksempel hodets runding (men instruksen forbyr
      uttrykkelig slag mot hodet), og slaget vil derfor bli mindre ødeleggende
      men kanskje mer effektivt. Du har aldri brukt den. Den runde, ostefor-
      mede tingen dasker mot venstre lår, alltid innkapslet i sitt svarte lærftutte-
      ral, du kan høre den tikke når du legger øret inntil, forpuppet tid, bare et
      hull åpent til kontrollnøklene, men du vet at en smal, hvit papirremse (den
      må minne om gamle dagers telegrafstrimler, slik man kan se dem tyte ut
      av et morseapparat, ledsaget av heftig klapring, på westernfilmer, mens en
      skallet mann med grønn kontoristskjerm i pannen gransker dem, mer eller
      mindre interessert ettersom hvor viktige de innstrømmende morsetegnene
      er for filmens videre handling), et bånd, altså, går langsomt rundt inne i
      uret, og hver gang du vrir om en kontrollnøkkel (med sin kode av tall og
      bokstaver) avsettes et stempel på papirrullen, noe som dokumenterer hvor
      du har vært til hvilket tidspunkt; den edamerlignende tingen er altså en
      slags formann, en overordnet du bærer med deg på nattevandringen, en
      overvåkende instans opphengt i to remmer. Du får aldri se strimmelen selv.
      Det er forbeholdt inspektørene på vaktsentralen.
      
      Du har pipestemme. Motvekten på høyre side av beltet er en firkantet
      taske, ormeaktig ynglende av fastsydde lærsnorer, hvortil mer enn to snes
      forskjellige nøkler er festet, knippevis, og hver gang du kommer til en ny byg-
      ning eller en ny industritomt må du dra i en ny rem for å finne et nytt knippe
      nøkler, nøkler til å låse opp alarmskap, kjøreporter, lagerdører, kontordører,
      kjøleromsdører, dører til produksjonshaller og trykkerier, dører av jern, tre,
      trådglass, messing, plexiglass, med håndtak av plast, bakelitt eller rustfritt
      stål, brennlakkerte dører uten åpning av noe slag, eller med vinduer av for-
      skjellig størrelse og form, en uendelighet av porter og dører som ikke bare
      skal åpnes, men også lukkes omhyggelig, med et lite rykk i håndtaket skal
      man kontrollere at porten eller døren virkelig er stengt før man går videre.
      
      240
    Page 241: |
      Lik et nervøst, gullig følehorn av lys, hele tiden med varierende lengde,
      og elastisk, snirklete, som skrev lysstrålen signaturer fulle av alskens kru-
      seduller, virrer den over det asfalterte gulvet (hvis altså noe asfaltert kan
      henregnes til kategorien 'gulv'), feier langs de nedstøvede, sølvgrå, bølgete
      stålplatene og bjelkene i selve bygget, treffer et par henslengte arbeidshans-
      ker eller skjevgåtte vernestøvler, opplyser flyktig bunter av armeringsjern,
      liggende perspektivisk svaie som sammenklistret kjempespaghetti, på rust-
      flekkete, flisete planker, brune av elde (uendelig fjernt fra de blonde og kva-
      eduftehde trematerialene i et nybygg). Du holder et årvåkent blikk på den
      vinglende lysstrimen fra lommelykten (sykkellykten virker ikke), slik at du
      ikke skal støte mot bjelker eller jern som stikker ut fra stablenę. Lyset treffer
      den avflassede, engang røde kappemaskinen, som tydeligvis, ved hjelp av
      tykke hydrauliske stempler (det eneste som funkler, polert, blankt og ferskt,
      nesten sjokkerende, når lyset rammer det, blant alt det nedslitte, rustne,
      støvete eller fettsvarte omkring), stempler som med veldig kraft presser to
      bevegelige egger mot hverandre inntil jernbuntene knekker tvers over som
      blomsterstilker.
      
      Noe helt annet enn hva man vanligvis forbinder med ordet 'kontor':
      polerte skrivebord med calling, maskiner som summer eller klaprer, film-
      rende datamonitorer, dresskledde menn som kveler telefonrøret mens de
      bjeffer beskjeder til en kollega: nærmest en hytte eller brakke omtrent midt
      i hallen; du griper det riksende, dinglete håndtaket og vet at lysbryteren er til
      venstre for døren. Du slukker lommelykten og tenner taklyset (men mellom
      den ene lyskildens forsvinning og den andres nærvær ligger et øyeblikk av
      totalt mørke, så kort at du ikke egentlig opplever det, og likevel var det der):
      et flekkete og ripete skrivebord av simpelt treverk, bestrødd med diverse
      papirer, forsøksvis ordnet i bunker, noen (av samme farve) spiddet på en
      dertil egnet pinne, en telefon, en liten reiseradio, et par kulepenner (blå)
      med firmaets logo, foruten limbånd, saks, hyssing og annet lavbyråkratisk
      parafernalia; skjøvet inntil skrivebordet en regulerbar kontorstol med arm-
      lener, setet så kantslitt at både skumgummien i fóret og kjernen av finert
      tre tyter frem; på veggene lagerlister med kodebetegnelser, tabeller, bilder
      av sportsbiler og halvnakne kvinner, dessuten et medisinskap merket med
      et avbleket grønt kors. Foruten en ekstra stålrørsstol består innredningen
      ellers av en ribberadiator ved gulvet, et garderobeskap av grått stål og en
      
      AVLØSNING | 241
    Page 242: |
      porselensvask med speil over. Det er trolig den som er årsaken til at det
      henger en kontrollnøkkel her inne (faren for lekkasje), nettopp ved siden av
      vannkilden, festet med en lenke til et rør; du stikker den inn i kontrolluret
      og vrir om, som foreskrevet, med solen, som det heter, én gang, det knir-
      ker, omtrent som når man trekker opp et gammeldags kaminur. Du klarer
      ikke la være å kikke inn i det falmede og skitne speilet idet du retter deg
      opp og hører nøkkelen klanke mot vannrøret etter at du har sluppet den.
      Du lengter etter rynker. Du vil ha et gammelt ansikt så snart som mulig.
      
      Du står der foran speilet og skjærer grimaser, mutters alene i et fullstendig
      folketomt jernlager, i en folketom industribebyggelse, omgitt av vårnatten,
      i mørket (ditt indre øye ser det som en film, i fugleperspektiv, liksom tatt
      opp fra et fly: først bare takene og veiene, veilysene, bydelen som et kart,
      så zooming, nærmere og nærmere, kamera ser til slutt gjennom taket på
      jernlageret, så gjennom taket på kontorbrakken, og finner deg endelig stå-
      ende der foran speilet, og det finnes ikke lyd på filmen, det er helt stille);
      ingen ser eller vet hva du gjør, du er alene med ditt eget speilbilde. Men
      du vil ikke, du vil egentlig ikke være alene, du skulle ønske at hun lå våken
      og tenkte på deg, nå, akkurat nå, nei du skulle ønske at hun kom, akku-
      rat nå, i dette skinnbarlige øyeblikk, at hun på mirakuløst vis kom inn og
      hilste og sa navnet ditt, da kunne hun ikke unngå å se deg, å snakke med
      deg, hvis det bare var dere to i den lille brakken inne i den folketomme
      hallen, da ville du få snakke med henne, uforstyrret, ansikt til ansikt, ikke
      bare snakke, du kunne ta hånden hennes, holde den opp og si Du har fått
      et rift der, dette er ikke noe sted for deg, og du ville beholde hånden hen-
      nes i din, og hun ville smile til deg når du gjorde det, litt unnskyldende,
      før du trakk henne inntil deg, la armene rundt skuldrene hennes og kysset
      henne, til å begynne med høvisk og varsomt, siden hardere, men hun ville
      ikke trekke seg unna, du ville stryke henne langs hårfestet i nakken mens
      du kysset henne på munnen (og du ville være ute av stand til overhodet å
      bruke den latterlige stemmen din), grave fingrene inn i håret hennes, og
      kysse henne, først forsiktige leppekyss, så tungekyss, sterkere og sterkere,
      og. Du blir pinlig berørt over deg selv. Du bryter av din egen fantasi. Du
      tenker at det er for mange mennesker, til vanlig, de skygger for hverandre,
      står i veien for hverandre; i den store, utrivelige kantinen eller på instituttets
      terom kan hun like gjerne snakke med noen andre som med deg, kan like
      
      242
    Page 243: |
      gjerne se på en annen (mann) som på deg, men her, her inne i jernlageret,
      hvis hun virkelig hadde kommet hit, da ville hun være nødt til å snakke
      med deg og ingen annen.
      
              Du har en veldig spesiell stemme. Hun har nesten ikke sagt noe til deg,
      men dét sa hun, om stemmen din, og hun rødmet faktisk etterpå, da det
      gikk opp for henne hva hun hadde sagt, for det hun virkelig hadde sagt var
      Du har en grusefull stemme, et uutholdelig, skjærende hvin, en sag, et bau-
      filblad som snitter gjennom bevisstheten til den som lytter, du vet det, for
      du har selv, dessverre, hørt denne stemmen, også på lydbånd, den har for-
      fulgt deg siden du var liten, denne skjærende, hvinende stemmen som fikk
      de voksne til å holde seg for ørene når du maste, og senere, i voksen alder,
      har (de få) kjærestene dine måttet anstrenge seg, det har du sett, for ikke å
      stoppe fingrene i ørene og brøle Hold kjeft når du blir hissig eller opprømt
      eller oppjaget, på grunn av stemmen din, en hysterisk kvinnestemme i en
      mannskropp. Kanskje burde du vært et stumt speilbilde, bildet av en høy og
      kraftig mann i begynnelsen av tyveårene, kanskje burde alle vært stumme
      speilbilder, så de andre slapp å høre de forferdelige stemmene inne i dem.
      
              Det ligner lyden av en tommel som blafrer fort og nervøst gjennom en
      telefonkatalog. Du spenner kroppen og hørselen samtidig, i én reaksjon,
      som hadde du auditive muskler også, men du tror, preliminært, at du har
      hørt feil (som nattevakt vet du hvordan den mest ubetydelige og harm-
      løse lyd kan vokse til en skrekkinjagende kjempe i mørket og stillheten),
      men du hører det igjen, omtrent den samme lyden, fra et foreløpig helt
      ubestemmelig sted i lokalitetene, litt mer langvarig, før den forsvinner, og
      du kan kjenne hvordan en blodåre begynner å banke mot den stramme
      svettebremmen inni hjelmen. (Det var tre støkker her i vinter dem klarte
      å stikke a du kan se merka etter brekkjernet der (han pekte på døren der
      man ganske riktig kunne se små flisete, rettlinjede søkk i det lyse treverket
      omkring låsen) dem har visst vært rundt her flere ganger dem kom sæ først
      inn gjennom det vindu der (han pekte) men jæ har alltid med bikkja så jæ
      håper virkelig at jæ treffer pårem da bare sierjæ Ta’n King og så flyrn bort
      og river ut ei kjøttkake a armen påm og hvis ikke gængstern gir seg da så tarn
      ut ei kjøttkake a den andre armen og da ern vel glad når purken kommer
      og hentern tenker jæ (og han humret fornøyd, kollegaen som lærte deg opp
      
      AVLLØSNING | 243
    Page 244: |
      (på denne ruten)). Du finner automatisk skjeftet på gasspistolen, men tar
      den foreløpig ikke opp, med en slags stolthet (eller bare fordi frykten for å
      dumme seg ut og virke feig foreløpig er større enn frykten for den ukjente
      lyden, eller kanskje for prinsipielt å underreagere i den hensikt å berolige
      deg selv), mens du begynner å gå, med noe som skal forestille faste skritt, i
      retning av lyden (som ikke høres mer). Du myser for å skjerpe blikket, det
      følger anstrengt kjeglen fra lommelykten der den vingler seg stakkato, lik
      en forlenget blindestokk, fra sted til sted, ikke uten en viss systematikk, for
      du vet allerede hvor de forskjellige maskinene er plassert, og hvor skap og
      dører og porter befinner seg; du lar også lykten famle over førerhusene på
      de enorme lastebilene som står parkert foran kjøreporten, du får et skimt
      av terninger i nylonpels hengende fra sladrespeilet, men ingenting unor-
      malt. Nå hører du lyden nok en gang, stadig blafrende, og så ser du den, en
      skygge som forandrer form fra en vag liten klump til et slags virrende kors
      mens den løsner fra en stålbjelke og flyr, du ser den i silhuett mot feltet av
      gjennomsinnelig glassfiber der oppe (det har tydeligvis begynt å dages for
      alvor), du søker med lykten og finner fuglen, som straks (du ser såvidt et
      glimt i de svarte øynene) flyr videre inn i halvmørket.
      
      Du måtte i tilfelle åpne samtlige av de digre, elektrisk drevne kjørepor-
      tene på vidt gap. Den må bli der inne, bak de låste dørene, til dagen etter,
      mens timene går, og den tidlige sommerdagens lys gjør flere og flere detal-
      jer synlige gjennom glassfiberplatene, den må forflytte seg innenfor dette
      avgrensede rommet, som en flue i et kott, tenker du, mens du sykler (stadig
      med et våkent blikk for utstikkende jern) bort til den siste kontrollnøkkelen
      og vrir den om i uret (stadig med det samme knirket til følge). Du åpner
      den fjærende metalldøren (nesten identisk med den du kom inn av, men
      beliggende i den andre enden av hallen), løfter sykkelen (møysommelig)
      over terskelen. Døren klapper igjen bak deg med et smell (sterkt nok i still-
      heten, men ikke så sterkt som det høres inne i hallen: du ser for deg hvor-
      dan den innestengte fuglen skremt flakser gjennom lokalet mens drønnets
      ekko ruller bort og dør hen). Du er ute, det er mildt, det lukter vått gress,
      det blir en gråværsdag, men likevel kan du se at det har lysnet bare på den
      korte tiden du har vært inne i jernlageret, du ser at det kunstige lyset er i
      ferd med å blekne, det er såvidt du og sykkelen kaster slagskygge på asfal-
      ten under gatelykten; du glemte å slukke den nå igjen. Et dårlig tegn. Du
      
      244
    Page 245: |
      må ha sovnet med lyset tent, og dels vidåpne, dels blunkende, men i alle
      fall hovne, tunge, og utslitte øyne, men straks du lukket dem for endelig å
      hvile, skar rommet i å rotere som et lykkehjul (eller snarere ulykkeshjul)
      styrløst snurrende med tente lamper, fortrukne gardiner, halvåpne skapdø-
      rer og henslengte sokker, hele værelset en sentrifuge med deg inni, den fikk
      kvalmen til å stige opp i deg som når skyllevann pumpes gulpende ut av en
      vaskemaskin, ja nettopp, tenker du, og det var bare ved å ha lyset tent og
      holde øynene krampaktig åpne at runddansen kunne stoppes, eller rettere
      sagt bremses, holdes tilbake, men som vanlig må du, likevel, på alltid like
      mysteriosøst vis, ha sovnet, så å si med åpne øyne, stirrende stivt ut i rommet
      som en utstillingsdukke.
      
      Armen er kledd i hvitt. En hvit skjorte, du ser det i den grad du orker å
      holde øynene (mysende) åpne, men du kjenner at den er ukneppet i halsen,
      og at du tydeligvis ikke har slipset på; til gjengjeld virker det som du sta-
      dig er iført benklærne (hvilket kan bekreftes ved et kort blikk), med samt
      de svarte skoene, eller mer nøyaktig den ene av dem; denne erkjennelsen
      muliggjøres ved at dynen ikke ligger over deg, men derimot i en potetstap-
      pektig eller deigligende haug på gulvet. Etter et øyeblikks nøling (beve-
      gelsen fryses) lar du hånden reversere fra den uavsluttede, pinefulle gesten
      henimot lysbryteren, og du kjenner hodesmertene skjære som et gitter av
      metall mot kraniet idet du med overkroppen halvt ute av sengen strekker
      deg etter dynen, får tak i en snipp og haler den, sakte, grep for grep, til
      deg; den kjennes tung som en sekk med sagflis eller sand, men du lykkes,
      merkelig nok, i å dra den opp i sengen og over deg. Du vet ennå ikke om
      luften er rå og ullen og alle lyder er dumpe, og det altså snør, eller om det er
      iskaldt og klart, men du skjærer i alle fall tenner av hat til disse morgnene,
      du avskyr tanken på en ny vinterdag, på en ny dag i det hele tatt, du nekter
      å trilles mot en ny dag som til en operasjonssal der et smertefullt kirurgisk
      inngrep venter deg. Du sovner igjen.
      
      Neste gang er det lyst nok til at du kan tyde tallene på vekkerklokken:
      tre minutter over åtte. Husket du å kjøpe inn? Du bestemmer deg for å stå
      opp. Er det i dag det skal være presentasjon av kampanjen for den nye pen-
      sjonistkontoen? Du husker ikke. Men du husker disse bankfolkene i sine
      grå eller midnattsblå dresser, disse tvangsnevrotiske, humørløse, grunke-
      
      AVLØSNING | 245
    Page 246: |
      tellende analkarakterer, når de ankommer byrået og griper om sitt engangs
      kaffekrus med gravalvorlige og storsnutete miner, mens de slafser i seg av
      de gratis wienerbrødene, bare rent teoretisk i stand til å fatte et humoristisk
      poeng i annonsene, men desto mer i stand til å bekymre seg over hvor mye
      det vil koste, om det ikke skrives for mange timer, om ikke noe kan sløy-
      fes, om man ikke kan bruke et billigere medium, disse puritansk pengepu-
      gerske, fossile regnemaskinene fra gammelkapitalismens Bete-und-arbeite-
      sparsomme stadium (banksjefens obligatoriske historie om sin far, som
      ble velstående fordi han aldri sløste, fordi han plukket opp brukte spikre
      på gaten og rettet dem ut og la dem i en dertil egnet eske, slik han puttet
      hver jævlige skilling som kunne avses inn på en konto i provinsbanken han
      siden skulle komme til å styre, en konto som må ha vokst til en gigantisk,
      gullskimrende, formelig sprengende forstoppelse av penger, som han så
      kunne låne ut til konkurstruede bønder og småkjøpmenn for blodrenter,
      slik at kontoen svulmet ytterligere, en svimlende ereksjon av gullmynter
      som pekte inn i himmelen, mens han fortsatte å plukke opp brukte, tilog-
      med rustne spikre og rettet dem ut, og la dem i den dertil egnede eske);
      du husker disse bankfolkene og den gorrtrarurige kampanjen deres, som
      du foretrekker å uttrykke det, men du står like fullt opp, mens du trykker
      hånden mot pannen, som om det skulle hjelpe, den er svett, men du fryser.
      Du prøver å finne tøflene med føttene. De er ikke der de skal være, det er de
      aldri (men hun klarte alltid, på en eller annen måte, å holde orden på dem).
      Du finner ut at de er blitt skjøvet langt under dobbeltsengen, du når dem
      ikke uten å krype halvveis under den, hvilket er umulig med det bankende
      hodet og den støle armen; du ser deg om etter et redskap, og finner en gam-
      meldags kleshenger av tre (navnet og adressen til konfeksjonsforretningen
      den stammer fra står trykt på den, og øverst på hver av armene, symmet-
      risk, heraldisk, til høyre og til venstre, kan man lese henholdsvis Dresser og
      Frakker, og du erindrer langt borte at du har lest at også enkelte dyr, nær-
      mere bestemt sjimpanser, gjør bruk av redskaper, nemlig en plantestengel
      eller pinne som de stikker inn i åpningene på en maurtue som de ellers ikke
      ville hatt tilgang til, maurene setter seg på pinnen, som apen, eller nærmere
      bestemt sjimpansen, så trekker ut med jevne mellomrom, for å slikke i seg
      maurene og spise dem). Du klarer faktisk å pirke dem frem, under vold-
      somme anstrengelser, ved hjelp av kleshengeren: tøflene har fått lav- eller
      skjegglignende kranser av støvdotter rundt det gule, semskede skinnet.
      
      246
    Page 247: |
      Det rinner deg i hu at du allerede har én sko (og en sokk) på deg,
      du må altså ta skoen av før du kan ta (begge) tøflene på deg, eller du
      kan gå med sko på den ene foten (den venstre) og tøffel på den andre,
      noe som formodentlig ville være ubehagelig fordi skoen har hæl og tøffe-
      len ikke, og således føre til halting, eller du kan prøve å finne den andre
      skoen og gå med to sko (det virker umiddelbart håpløst). Du bestem-
      mer deg definitivt for å ta skoen av og tøflene på, og gjør det, mens
      du omhyggelig unngår brå bevegelser. Når du omsider har fått begge
      tøflene på deg, finner du, utrolig nok, slåbroken under en bunke med
      assortert skittentøy, som i et lydløst ras velter ned fra stolen, og du
      tar plagget på deg, utenpå den hvite skjorten og buksene, for du fry-
      ser.
      
      Et visst mønster som stadig gjentas, med små variasjoner: en siste bil
      glir forbi det gule lyset, hastig snikende, og den etterfølgende, som akkurat
      har kommet for sent til å passere, stopper med en glidende, resignert ned-
      bremsing (farten er lav og føret er glatt) som likevel avsluttes med et lite
      rykk som får bilen til å duve svakt på fjærene, og denne stoppmanøvren
      forplanter seg så mer eller mindre jevnt bakover i køen (som du ikke ser
      noen slutt på), noe som (fra ditt fugleperspektiv) får den til å ligne på en
      treg, leddet larve som trekker seg sammen, inntil alle bilene står helt stille,
      men noen meter nærmere lyskrysset; i mellomtiden har trafikklyset for den
      tverrgående køen blitt gult og grønt, den første bilen setter seg i bevegelse,
      enten helt glidende, med umerkelige graderinger fra null og oppover, eller
      med et lite rykk (analogt med rykket i den bilen som har bremset opp i
      den andre retningen), og fra denne første bilen forplanter bevegelsen seg
      så bakover i køen, noe som (fra ditt fugleperspektiv) ligner en leddet larve
      som strekker seg ut, denne gangen, inntil en av bilene i køen må resignere
      når det gule lyset er blitt rødt, og stoppe, slik at den motsatte bevegelsen
      kan ta til i den andre retningen. Variasjonene utgjøres i hovedsak av at
      endel biler (de fleste) fortsetter rett frem, mens andre, med sine oransje
      blinklys i funksjon, svinger til høyre eller til venstre. Det hele ligner, slik du
      ser det fra vinduet (mens du skutter deg og trekker slåbroken sammen og
      knyter beltet i livet), et enormt, skjematisk kors, hvor korsarmene ustan-
      selig er i bevegelse, vekselvis, som et kinetisk minnesmerke over trafikkdø-
      den.
      
      AVLØSNING | 247
    Page 248: |
      Har du husket det? Allerede tanken på at du kan ha glemt det, får ørsmå
      svettestjerner til å glimte fra porene i håndflaten (hvis du ser på dem, men
      det gjør du ikke), du kjenner pulsen murre og prikke mot håndleddene, og
      musklene som spenner seg formålsløst, du rører deg noe stivere, men du
      rører deg, du må få visshet i dette, du styrer dine usikre skritt mot kjøkkenet,
      snåver borti en avisbunke (slik at den mister sin prekære likevekt og glir ut
      i tilnærmet vifteform), uten å miste balansen, du stanser et øyeblikk og ser
      på døren til kjøleskapet før du åpner den med et rykk som får noe (flasker?)
      til å klirre. Melk, gammelost, meierismør, margarin, ketchup, sveitserost,
      yoghurt, kaviar, geitost, egg, agurk, majones, fårepølse, appelsinmarme-
      lade, tunfiskpostei, parmesanost, kapers, blomkål, thousand-islands-dres-
      sing, prim, hvitløk og sjokoladesaus, endog appelsinjuice, men ikke så mye
      som en halvflaske pils, det kan ikke være mulig, du begynner å plukke de
      mange glassene, plastflaskene, tubene og pakkene ut av skapet og setter
      dem på kjøkkenbenken (mens du dumt og håndfallent tenker at hvis hun
      ennå hadde vært her kunne hun fortalt deg nøyaktig hvor flaskene even-
      tuelt sto) for å finne ut om de kanskje, av en eller annen uforståelig årsak
      skulle være skjult av noe foran; det er likevel mulig: skapet er tomt, det vil
      si tomt for det eneste nødvendige, eller, omvendt uttrykt, fullt, fullt av alt
      annet enn det det skulle vært fullt av.
      
      Du holder nå på å våkne fullstendig, det vil si virkelig våkne til edru
      tilstand, munnhulen er trådaktig seig og tørr på samme tid, strupen kjen-
      nes som en tvunnet gummislange tilstoppet av jordklumper eller noe lig-
      nende, vridd i korketrekkerfasong, og i et siste desperat forsøk river du ut
      først den ene, så den andre av de to røykfarvede skuffene nederst, de såkalte
      grønnsaksskuffene, som pleier å inneholde gjenglemte matvarer av ymse
      slag, råtne gulrøtter, mugne tomater, agurker i en tilstand av svampete opp-
      løsning, underveis til rent likvid tilstand, et slags tyktflytende grønt slim,
      og der, på bunnen av skuffen, ligger, utrolig nok (du må ha lagt dem der av
      det man kan kalle diskresjonshensyn, fordi du ventet gjester, eller, klarere
      uttrykt, for at gjestene ikke skulle forlange å få drikke dem opp:) fire av de
      trinne, nesten halsløse flaskene, dugget av kulden, og først nå begynner du
      å skjelve på hendene, men ikke så mye, du klarer fint å skru av korken, det
      har ingen hensikt å finne et rent glass, ikke et skittent heller, du pøser det
      direkte i deg fra flasken mens hånden dirrer som et elektrisk apparat, det
      
      248
    Page 249: |
      kalde ølet renner frådende ut av munnvikene dine, ned langs haken, det
      faller dråpevis på det hvite skjortebrystet, men du får i deg en stor slurk,
      øl, selvsagt, bare idioter reparerer med sprit, det er motbydelig, tenker du,
      man spyr det opp igjen, men dette er øl, kaldt øl fra kjøleskapet.
      
      Det sveller fresende, de små gjennomsiktige, tynne hinnene danner kup-
      ler og brister langs glasskanten, henger nesten ut over den, det ligner skum-
      gummi, nei, tenker du, noe levende, i uopphørlig aktivitet, en aktivitet som
      egentlig er et forfall, ettersom tilgangen på gassbobler fra selve væsken (de er
      fullkomne miniatyrkuler og stiger lynraskt opp, tett etter hverandre, i ver-
      tikal gåsegang, som om de fulgte en usynlig tråd, helt i lodd eller lett buet)
      tross alt er mindre enn avgangen (skumsfærene som brister), og du legger
      merke til hvordan den myke puten av skum begynner å synke sammen på
      midten, og du vet at hvis du venter lenge nok, vil hele det knitrende, vimr-
      ende teppet av skum bli redusert til en uregelmessig hvitlig brem rundt glas-
      sets indre omkrets, med enkelte tråder strukket ned mot drikkens overflate,
      der en lignende hvitlig stripe flyter lik havskum i strandkanten, og stripen
      vil slingre når du løfter glasset for å drikke; men ennå står skummet høyt,
      boblene som brister er store, og når du løfter glasset til leppene, hører du
      fresingen tydeligere, og på overleppen får du en skumbart som du tørker
      vekk med håndbaken mens du setter glasset ned.
      
      Roen. Den store roen innfinner seg etter at du er ferdig med den andre
      flasken, og du skrur korken av den tredje med ledige håndbevegelser. Et
      stykke ned i denne kommer munterheten, gleden over at den antropofage
      vintermorgenen ikke lenger kan ete deg, du kan rolig kikke ut av vinduet,
      ned på lyskrysset, der rushet nå er i ferd med å glisne litt, og det har begynt
      å snø, den nyfalne snøen hvirvles opp rundt bilhjulene som dunete støv,
      og i en lite trafikkert sidegate aner du et blekt slør, lik jevnt fordelt sigarett-
      røyk eller gasbind, over hjulsporene i den gamle snøen, og når du trykker
      nesen og kinnet inntil det kalde vinduet og plirer mot enden av gaten, så
      langt øyet rekker, så svinner alle konturer av hus og gater hen i en lun grå-
      het av fallende snø, av hundretusener svirrende fnuggs adderte ugjennom-
      siktighet, som i denne stund, etter nesten tre hele flasker pils, forekommer
      deg rørende og vakker. I et abrupt glimt husker du (og du kjenner det
      som en ilende, nordlysaktig og bølgende smerte i brystet, en følelsesmessig
      
      AVLØSNING | 249
    Page 250: |
      revmatisme) at du en gang sto slik og så henne transformeres fra en lang-
      somt bevegelig klump til et klart avgrenset individ, utsprunget av snødre-
      vet: først bare en anonym, mørklaten skygge, den kunne være hvem som
      helst (slik de aller fleste er hvem som helst for deg), bare en intuitiv anelse
      på grensen til slump som fikk deg til å fiksere akkurat den skikkelsen, men
      etterhvert som hun nærmet seg og ble tydeligere skjønte du at sjansene for
      at det skulle være henne, økte, inntil du kjente igjen klærne og ganglaget,
      og til slutt det signalaktige inntrykket man får av et kjent ansikt fra lang
      avstand (det virker underlig fremmed, skjematisk, og samtidig særpreget),
      og du så henne stanse ved gatedøren. Litt etter, da du snakket med henne
      i porttelefonen, tenkte du på den tilsynelatende enorme avstanden (også i
      tid) mellom den navnløse skyggen du først hadde observert, og den kjente
      stemmen, stemmen som var hennes og ingen annens.
      
      Hvorfor skulle du ikke det? Hvorfor skal man aldri gjøre det man har lyst
      til? Fordi man er et normalt menneske? Man er ikke et normalt menneske,
      tenker du. Man har et stort skrik inne i seg fra det som skulle vært sagt
      men aldri blir det, tenker du. Altså kan du prøve å ringe henne. Men først
      må du ha litt mat i livet; nei, først må du ha en røyk, det er viktigere, og du
      begynner å grave deg gjennom bukselommer, jakkelommer, frakkelommer,
      dokumentmapper og lignende (mens du tenker at hvis hun hadde bodd der
      ennå, ville hun øyeblikkelig kunne ha sagt nøyaktig hvilket antall sigaretter
      som befant seg hvor) inntil du endelig finner en sammenklemt pakke med
      en knekket og to hele sigaretter i lommen på nettopp den slåbrokken du har
      på deg, men så begynner jakten omigjen, denne gangen på fyrstikker eller
      lighter, og du må atter grave deg gjennom bukselommer, frakkelommer,
      dokumentmapper og lignende, samt slåbrokens tre lommer, denne gangen
      uten noe som helst resultat, så du starter en mer vidtgående undersøkelse
      av bord, skuffer, skap, kroker og kriker (som det heter), men stadig uten
      resultat.
      
      Du setter en av kokeplatene (den minste) på fullt. Du kan nå høre hvor-
      dan det ringer et sted (og du vet ikke hvordan det ser ut der telefonen nå
      ringer, du har ikke noe erindringsbilde av det, ganske enkelt fordi du ikke
      har vært der, det er som å rope på noen i mørket), det ringer for andre gang,
      ikke noe svar, tredje gang, ikke noe svar, fjerde gang, ikke noe svar, femte
      
      250
    Page 251: |
      gang, ikke noe svar; sjette gang blir ringelyden avbrutt ved at noen løfter
      av røret. Den gretne og søvndrukne kvinnestemmen sier ikke noe annet
      enn Ja? og du kan ennå ikke være sikker på at det er henne, men stemmen
      minner om hennes, og du forteller hvem du er, og hun gjenmæler Å nei!
      du! jeg trodde jeg var ferdig med deg for godt; og du mumler noe om at du
      satt og tenkte på henne, på den gangen du så henne vokse ut av det navn-
      løse ingenting i snødrevet, og siden stemmen hennes i porttele ... og hun
      avbryter Er du klar over at jeg kom hjem klokken fem i dagmorges flighten
      var helt jævlig vi måtte gå ned og vente i seks timer før vi kunne dra videre
      på grunn av det fordømte været passasjerene sutret som unger og en ekkel
      berømthet drakk opp hele kvoten sin og lagde kvalm og ville inn i cockpi-
      ten og få oss til å lande et eller annet sted oppi dalom og påsto han skulle
      på en konferanse og så på toppen av det hele du klokken kvart over ni om
      morgenen hva er det egentlig du vil? og du sier Jeg ville bare si at jeg satt
      og tenkte på det du var så pen den gangen du kom inn fra snødrevet, du
      hadde røde roser i kinnene og dråper av smeltet snø i håret, at de andre (du
      nøler) affærene jeg har hatt egentlig ikke har vært noe særlig jeg mener at
      det egentlig er deg jeg er, og hun sier Smerte og trøst det er ikke noe annet
      enn smerte og trøst med deg men jeg er ikke interessert i din smerte og
      jeg vil ikke være din trøst du er sentimental stadig like sentimental brutale
      mennesker er de mest sentimentale særlig i fy... det skulle jammen ikke
      forundre meg om du klokken ni om morgenen og i en alder av femogtyve
      er full, er du det? har ikke du en eller annen jobb å gå til? fri? hvorfor i
      all verden skulle du ha fri i dag? forresten ikke min business min business
      akkurat nå er å sove hører du SOVE uten å forstyrres av sånne bøllete
      tåreperser og liksom-nostalgiske krokodiller som deg nei det nytter ikke å
      unnskylde seg du vet godt ihvertfall i edru tilstand hvis du husker hvordan
      det er da at jeg gir totalt blaffen i deg jeg vil være i fred hold kjeft med deg,
      og plutselig, som elektrisk strøm, knitrer raseriet gjennom kroppen din og
      du sier Din jævla megge ditt sleske sukkerhøl du er skjærende falsk det var
      du som ... med to ... grenseløst søt og sjarmerende mot dem egoismen din
      forteller deg at du har fordel av å ... kynisk som faen når du ikke har noe
      å hente du er et kassaapparat med, og ditt siste ord, en vulgær benevnelse
      på det kvinnelige kjønnsorgan, når ikke lenger enn til mikrofonen i røret,
      ettersom samtalen gikk over fra å være en dialog til å bli en monolog ved
      ordet 'kassaappa...', med et klikk som betydde at hun la på røret.
      
      AVLØSNING | 251
    Page 252: |
      Du har nå et skrikende behov for røyk. Du erindrer at du hverken har
      fyrstikker eller lighter, men du går likevel ut på kjøkkenet for å lete. Der
      ser du til din forbauselse at den ene av komfyrens kokeplater har forandret
      farve fra rustflekket gråsvart til gulrødt. Du blir tenksom. Uten å slå av pla-
      ten spriker du med fingrene og nærmer hånden din til den ulmende skiven,
      millimeter over den, og du kjenner heten svi mot håndflaten og undersi-
      den av fingrene, inntil smerten blir sterkere enn din egen vilje. Da rister du
      hånden og blåser på den før du fisker frem sigaretten (en av de hele) fra den
      krøllete pakken, putter den i munnen og bøyer deg over ovnen så den andre
      enden av sigaretten rører platen (og du kjenner varmen igjen, denne gan-
      gen mot ansiktshuden), samtidig som du ved gjentatte, korte inhaleringer
      klarer å få tobakken og papiret til å brenne. Du kjenner den bitre røyken sive
      igjennom, først i små gjerrige puff, så i større gufs, du løfter sigaretten og
      gransker gloen, den er stor nok, du slår av komfyren, men blir stående og
      glane fjetret på det blussende metallet, som later til å nærme seg flytende
      tilstand (slik du har sett glødende jern renne som saft av blodappelsiner i
      smelteverkene), men ennå virker tykt og sirupsaktig, et hjul av brennende
      metall, et flatt, rødt lokk av en sol, metallisk glødende gjennom de drivende
      skyene, snart tildekket, snart synlig, med uleselig påskrift, lik en nedslitt
      kobbermynt fra et forlengst oppløst keiserrike. Solnedgangslys, men likevel
      dag, og du hadde gått til endeholdeplassen for å møte noen (du har glemt
      hvem) som ikke var der, men da kom trikken, den gikk rundt i sløyfen og
      stoppet med et tungt rist, samtidig som slepet av hermetikkbokser den dro
      etter seg sluttet å skrangle. Det ble helt stille.
      
      Trikken var svart, og så ut som den var herjet av brann eller eksplosjon
      eller begge deler, et vrak uten en hel rute, men til gjengjeld med røde-kors-
      merker, dørene åpnet seg (røde-kors-merkene ble foldet inn og forsvant),
      og ut steg en småvokst, undersetsig, litt fet mann, han var barhodet (og
      skallet), men kledd i en loslitt vinterfrakk; like fullt funklet fingrene hans
      av store ringer med diverse smykkesteiner. Du syntes han virket truende,
      og gjorde deg klar til kamp, men ved nærmere ettersyn virket ansiktet hans
      heller fromt og saktmodig, dessuten en smule bedrøvet. Mens ringene lynte
      spurte han, i bekreftende form, Du leter etter noen? og du svarte, usikkert,
      Ja, men hun er ikke her, det må være en misforståelse, jeg tror klokken og
      hjertet hennes ikke virker om natten (det ble plutselig natt), og han sa Det
      
      252
    Page 253: |
      er ingenting å bry seg om, det er ikke derfor du har kommet hit, det var
      bare et påskudd; nei, det du må forstå er at meningen ligger i den menings-
      løse, det er de meningsløse ordene som inneholder alt du trenger å vite. Så
      snudde han ryggen til og spydde utover perrongen. Deretter gikk han inn
      i den ramponerte trikken igjen, dørene lukket seg (du la merke til at røde-
      kors-emblemene nå var erstattet med dødningehoder), vognen kjørte ned-
      over mot byen og forsvant.
      
      Ikke med det første skrittet ned fra bussen, men med det andre, treffer
      støvelen din is, allerede knust, riktignok, ettersom det er langt på dag, og
      mange har gått av på denne holdeplassen før deg (og én av dem, eller snarere
      flere etter tur, har knust den sprø høstisen over sølepytten); nå henger bare
      noen skorpeaktige og matte, sukkerlignende rester igjen rundt kantene,
      de knaser såvidt. Du trodde at sølepytt-isen ville tine under solen i løpet
      av dagen, men det har den altså ikke gjort, hvilket er et tydelig senhøstes
      vintertegn, tenker du. Du griper etter skjerfet for å stramme det, men du
      har ikke noe skjerf. Slipset varmer ikke. Altså fryser du på halsen mens du
      går over den store og nokså øde parkeringsplassen (nesten alltid tom for
      biler, du skjønner ikke helt hva den skal være til, bortsett fra at en slags tra-
      fikkskole av og til driver instruksjon der, de stiller opp en rad selvlysende
      plastmarkører, av form som heksehatter, og lar de vordende motorsyklister
      kjøre slalåm mellom dem, sakte, nesten i gangfart). Plassen virker større
      enn vanlig. Alle avstander vokser når man fryser, tenker du; det blir len-
      ger og lenger å gå jo mer man fryser. De enorme kunstfiberkostene, som
      oppvaskbørster fra et elektrifisert Brobdingnag, festlig delt inn i farvede
      sektorer: gult, rødt, blått, svart, de henger der, uvirksomme, observerer du
      gjennom rutene til vaskehallen. De opprullbare glassportene til verkstedet
      er også lukket, men du ser et par mekanikere der inne, den ene bøyer seg
      forover og peker med et verktøy mens den andre rister på hodet og gjør en
      avfeiende armbevegelse. Det snør ikke.
      
      Men enhver ape, enhver geit, enhver frosk blir jo unnfanget og født, den
      begynner som en celleklump, en klyse liv, den trenger ikke engang å være
      et pattedyr for å begynne som en celleklump, fortsetter du den avbrutte
      tankerekken, den blir unnfanget og født aldeles umetafysisk, på det mest
      vulgære biologiske vis, og det er ingenting prinsipielt som skiller mennes-
      
      AVLØSNING | 253
    Page 254: |
      kets unnfangelse og fødsel fra for eksempel apens, eller geitas, eller fros-
      kens, på det mest elementære nivå. (Dyr interesserer deg forøvrig bare
      som eksempler.) Dessuten (og det er nå helt uomtvistelig) har livet utviklet
      seg fra enkle former til mer kompliserte, over milliarder av år, stadig mer
      kompliserte former, men basert på de samme simple grunnprinsippene,
      med celler, der livet sitter fanget, så å si, og altså, for å gjøre historien kort,
      tenker du, så kommer alt nålevende fra noe førlevende, og alt komplisert
      levende fra noe enklere levende, og alt intelligent levende fra noe dumt
      levende. Gitt at apeligende vesener, såkalte primater, oppstår etter drøyt
      hundre millioner år med pattedyr, rekapitulerer du, mens du ser (uten å
      se) på en stabel motoroljebokser (TILBUD VINTEROLJE), og disse prima-
      tene utvikler seg til menneskeaper, og disse menneskeapene smått om senn
      til primitive mennesker, og disse igjen til moderne mennesker (i fysiolo-
      gisk forstand), så vil det oppstå et nokså vrient problem, nemlig: akkurat
      hvor, på hvilket stadium, blir den udødelige sjel plutselig og uten forvarsel
      implantert, eller snarere injisert, gjennom en guddommelig kanyle, i men-
      nesket, fortrinnsvis i hjernen, kanskje; på hvilket stadium, altså, når det
      ellers er snakk om en biologisk kontinuitet? Men hvis sjelen ikke plutselig,
      ved et mirakel, sprøytes inn i det mer eller mindre apete og dødelige lege-
      met, hvordan kan den da være udødelig og frittsvevende, hvis den liksom
      vokser frem sammen med hjernecellene? På nøyaktig hvilket stadium er
      da mennesket blitt udødelig? Vil for eksempel homo sapiens neandertha-
      lensis krepere uguddommelig og for alltid som en hvilkensomhelst hyene
      eller flatlus, mens homo sapiens sapiens besitter en udødelig substans og
      vinner evig liv? Altså, konkluderer du (atter en gang), har ikke mennesket
      noen udødelig sjel, det er en umulighet, og hun kan ikke være i helvete.
      
      En bensinstasjon er i grunnen noe totalt fremmed for deg. Du har
      aldri lært å føre såkalt motorkjøretøy, og dermed ferdes du på bensinsta-
      sjonen, ikke akkurat som en illegal inntrenger, men ihvertfall som en lett
      beklemt gjest (du husker med ubehag en gang du var bilpassasjer og ble
      satt til å fylle bensin; du klarte ikke engang å henge tuten, eller hva man
      kaller det, tilbake på pumpen, den passet liksom ikke noe sted, og du sto
      der med denne tuten i hånden som et rart dyr og ble ikke kvitt den, og
      følte deg latterlig). Inne i butikken kjenner du deg imidlertid på sikrere
      grunn. Du skal ikke ha hjulkapsler, vindusviskere, vaskesvamper, isskra-
      
      254
    Page 255: |
      per, førtehjelpssett, varseltrekanter, kjettinger, batteriladere, takgrinder,
      bakspeil, setetrekk, bilpersienner, rattlåser, bensinkanner, jekker eller eksos-
      pottereparasjonssett, selvsagt ikke, men heller ikke skummet melk, por-
      nobla der, stjerneskrutrekkere, sveitserost, konfekteske, eplemost, baksag,
      iskrem, tigerstripete pledd, badmintonsctt, tegneserier, nøkkelringer, kule-
      penner, kaffekrus, selvklebende gullbokstaver, lommelykter, riskrem, tvin-
      ger, appelsiner, snus, baseball-luer eller mentolpastiller. Du går rett bort
      til kassadisken og stiller deg i den korte køen. Du ser mot hyllen med rul-
      letobakk (uten å se) og mens du venter slår du (atter en gang) fast at du
      ikke tror på drømmer som noen slags tegn eller varsler, men at du likevel
      ikke kan bli kvitt erindringen om den fete mannens dictum, og at det kan
      tolkes på to helt motsatte måter, nemlig 1) at det som er dødt, er dødt, og
      den som er død, er død, og at den døde er hinsides enhver mening, altså i
      det meningsløse, og der ligger hele løsningen på problemet; eller 2) at det
      mest absurde, altså det mest meningsløse man kan tenke seg, er at det fak-
      tisk finnes en udødelig sjel og at denne sjelen kan komme til helvete.
      
      Drømmetrikken. Den gir deg alltid en assosiasjon: du sto på holdeplassen
      (virkelighetens, ikke drømmens), det var en solopphetet og støvende som-
      merkveld, du skulle til byen for å møte noen venner, og den unge kvinnen
      (skjønt ung?, hun hadde en ubestemmelig alder, tenker du, men kanskje i
      underkant av tredve, slik du er nå) som sto ved siden av deg, med et stramt
      skaut på hodet (fordi hun hadde mistet håret?), og en underlig mørk, rød-
      lig brunfarge i ansiktet, hun snudde seg plutselig inn mot veggen og brakk
      seg, én gang, to ganger, tre ganger, før hun tørket seg rundt munnen med
      hånden og ventet videre på trikken. Hun sa ikke et ord, sjanglet ikke, vir-
      ret ikke, flirte ikke. Hun bare snudde seg og spydde. Hun var helt taus og
      alvorlig, men det var ikke noe tankens eller moralens alvor, hun var bare
      alvorlig som om hun hadde meget vondt et sted. Du betaler nøyaktig for
      dine to nittiminutters uinnspilte kassetter, med småpenger og det hele.
      
      På gangbroen står noen stille. Kommet nærmere kan du fastslå at det er
      en middelaldrende kvinne iført grå kåpe, og at hun kaster et eller annet,
      umulig å si hva, over rekkverket, og later til å følge det med øynene. Så går
      hun videre, i motsatt retning av deg. Når dere passerer hverandre synes du
      å ane et innadvendt smil av forbudt nytelse hos kvinnen. I mangel av skjerf
      
      AVLØSNING | 255
    Page 256: |
      prøver du å stramme slipset og brette opp frakkekraven, for det er kaldt å
      stå der midt på broen hvor du nå befinner deg, både fordi det er helt uskjer-
      met for den naturlige vinden, og fordi trekken fra de utrettelig og hurtig
      forbikjørende bilene der nede under deg skaper en slags kunstig, litt stak-
      kato snø, men du lener deg mot rekkverket og blir stående der, omtrent på
      toppen av brobuens krumning, som om den var av sirlig uthugget marmor
      og med løveskulpturer i hver ende, ikke av betong, stål og asfalt, og som
      om motorveien under deg var en rolig flytende elv i en eller annen berømt
      turistby.
      
      Hun har ingen sjel, hun er død, altså har hun det ikke vondt. Men det
      er uvisst, alltid uvisst, evinnelig uvisst, på det universelle og det individu-
      elle plan, tenker du videre, for ikke bare kan du ikke utelukke positivt og
      definitivt at hun har en udødelig sjel (men ligger ikke dét i sakens natur:
      hvis du hevder eksistensen av en fjern planet hvor det lever vesener med
      hoder av maurtuer, hvor hver av maurene er allvitende og udødelig, og
      igjen har hoder av mindre maurtuer hvor hver av maurene er allvitende
      og udødelig, og så videre, så kan ingen motbevise det; nåvel), du vet ikke
      engang helt sikkert om hun er død; selv nå, når det nærmer seg toårsdagen
      for forsvinningen (du trenger ikke merke av den datoen i almanakken, den
      er, tenker du, så å si tatovert inn i hjernen din med rødt blekk, eller skre-
      vet med neonbokstaver, det blir aldri slått av, det lyser dag og natt). Hun
      kan teoretisk sett dukke opp fra ingensteds, fra en bisarr tilværelse i et eller
      annet eksotisk land, fra jungelen, en eller annen dampende jungel full av
      kaklende dyr og klebrige lianer, og være akkurat som før, bare to år eldre,
      den samme, lys levende, hun, den samme.
      
      Men du tror ikke på det. Du hører ikke til dem som går og bærer på et
      fåfengt håp i fem år, ti år, tyve år, femogtyve år, du husker hva psykiateren
      sa, at når de først bestemmer seg for å gjøre det blir de brått oppstemte,
      muntre, de virker friske, livsglade, og alle tror at nå blir de bedre for alvor,
      men de blir ikke det, de føler bare en morbid og grusom lykke fordi de har
      bestemt seg, og du husker lokomotivføreren som fortalte det, hvordan han
      i det skarpe skinnet fra lyskasteren plutselig hadde fått øye på en kvinne
      som gikk rett mot toget med et smil om munnen, et tilsynelatende lykkelig
      smil, et siste lykkelig smil, før hun ble knust mot lokomotivets front, men
      
      256
    Page 257: |
      det var ikke henne, det var et dokumentarprogram du hørte på radio, og
      det var forferdelig å høre det, og likevel måtte du høre det. Det var ikke
      henne, for hun er ikke blitt funnet, men du er sikker på at hun er død, og
      det verste nå er at du ikke kan vite helt sikkert at hun ikke har noen sjel, og
      dermed ikke kan komme til helvete, du tror ikke på det, det strider mot all
      fornuft, men det som plager deg er at du aldri kan få full og definitiv visshet
      om saken. Det hjelper ikke at du sier til deg selv at det ikke er frie tanker,
      men tvangstanker, tanker som tenker mot deg, tanker som bøddeltenger
      rundt lemmene, tanker som dytter og vrir og bender deg inn i et hjørne,
      og du vet ikke hva de vil gjøre med deg der, i det hjørnet, bare at de vil
      ha deg dit. Du kjenner plutselig at du står med hendene som lukkede klør
      rundt aluminiumsrekkverket, og at du ikke har hansker eller vanter på, og
      at fingrene er meget kalde. Du putter hendene i lommene. En trailer med
      blafrende presenning pumper iskald luft mot deg idet den forsvinner under
      føttene dine.
      
      Hunden er enorm, den rekker ham til langt oppå låret, og den har tykk
      grå pels, den ligner en krysning av moskus og ulv, og skjønt den unge
      mannen med skinnjakken holder den i bånd, kan du se at den andre, eldre,
      gråskjeggete mannen er redd den. Den unge snakker lavt, men innbitt; du
      oppfatter bare ... eier jo ikke livsgnist ... og ... noen må ofres for at andre ...
      Du legger merke til at buskene og trærne utenfor blokken er omhyggelig
      inntullet i strie foran den tilstundende vinteren. Snakker ikke de religiøse,
      tenker du, om det jordiske fengsel og om sjelen som frigjør seg, og på en
      måte er hun jo fri nå, utenfor rekkevidde av alle sykdommer, alle ulykker, all
      brystkreft, leddgikt, psoriasis, nyresvikt, angina pectoris, synstap, hemip-
      legi, blindtarmbetennelse, sukkersyke, hjernesvulst, blodpropp, skivepro-
      laps, muskelsvinn, lårbensbrudd, kuttskader, hjerneblødning, listen kunne
      forlenges i det uendelige, tenker du, til en bortimot komplett katalog over
      sykdommer og skader som kan ramme et menneske gjennom et langt liv;
      hun er nå, på sett og vis, like usårlig som en hvit sommersky svevende over
      en blodig slagmark, men hun svever ikke, ikke nå, tenker du, for hun er ikke
      i noen himmel, hun ligger et sted og venter, trolig i eller på den samme jor-
      den som du daglig betrår, ligger og venter, for hvis hun kommer til helvete,
      så er hun ikke der nå, hun har ingen fornemmelse av noe som helst, opple-
      ver ingenting, er kort sagt død, og har ingen tidsopplevelse, men derfor er
      
      AVLØSNING | 257
    Page 258: |
      også ventetiden akkurat som ingen tid i det hele tatt, og selv om det skulle
      gå tusener av år til dommedag og oppstandelse, så vil det ikke gjøre noen
      forskjell, og dét at du nå går her og vet at dommedag og oppstandelse ikke
      har inntruffet, hjelper henne ikke, for hun har ingen erfaring av det, og den
      dagen hun igjen blir oppvekket til helvete, er det akkurat som hun ikke har
      vært borte i det hele tatt, overgangen fra hennes siste øyeblikk i jordelivet
      til helvete er fenomenologisk sett direkte, og dermed gjør det heller ingen
      forskjell for den døde om det går ti dager eller ti tusen år mellom dødsøye-
      blikket og oppstandelsen, hvilket tydelig nok, tenker du videre, illustrerer
      hvordan disse religiøse tesene er mildest talt dristige, fordi de annullerer
      tiden som dimensjon, og dét attpå til for å belønne eller straffe hinsides
      tiden velgjerninger eller synder som er begått innenfor tiden.
      
      Det bare delvis avrevne klistremerket på trådglassruten lar seg ikke fjerne
      helt denne gangen heller. Papiret sitter stadig igjen i limet, i ulne, hvite,
      liksom hårete tunger, muggaktig, det hjelper ikke at budskapet er blitt ule-
      selig, at bare en flik av den opprinnelig glatte og trykte overflaten henger
      igjen nederst (skjønt nå noe mindre av den, fordi du klarer å rive vekk litt
      mer denne gangen); de bekymrer deg, disse urbanitetens livløse parasit-
      ter, graffitien, klistremerkene, som man kan fjerne, men som øyeblikkelig
      vokser ut igjen et annet sted. Du resignerer. Du låser opp. Synet av din
      egen leilighet får deg til å huske. Du gikk ned i vekt, du sov tre–fire timer
      hver natt, eller ikke i det hele tatt, du fikk skjelvinger og gråteanfall, du
      hadde knapt krefter til å gå i butikken, innendørs vadet du i støv, det var
      et herkulesarbeid å vaske seg, tannbørsten kjentes tung som en hammer;
      det var som om den samlede vekten av forsvinningen og den mer og mer
      sannsynlige døden hvilte på et sandpapir som holdt på å slipe deg ned til
      ingenting.
      
      Buljongen er foreløpig så skåldhet at du bare kan drikke den i små nipp,
      men du varmer deg på den ved å legge hendene rundt koppen mens du hvi-
      ler underarmene på kjøkkenbordet. Du skyver pakken med kassetter vekk.
      Du skjønner ikke helt hvorfor du kjøpte noe slikt for første gang på lange
      tider. For det er ikke lenger noe å ta opp på dem, tenker du; det var menin-
      gen at de skulle inneholde erindringer om liv, men du lever ikke, du er til
      oppbevaring, i en fryseboks, og den eneste lyden i en fryseboks er døren fra
      
      258
    Page 259: |
      motororen, den samme duren dag etter dag, ikke sterkere, ikke svakere, bare
      dur, motordur, nærmest en summing, og en konstant kulde som ikke lar
      seg registrere på noe magnetbånd i alle fall. Det er egentlig pussig, tenker
      du, at maten, for å oppbevares lenge, må gjøres uspiselig, nemlig dypfros-
      sen. Du er ikke sulten. Vannet koker. De to pølsene i kjelen har sprukket.
      Du er glad for det. Det er noe forløsende ved alt som sprekker. Du løfter
      hodet og ser ut av vinduet. Det snør ikke.
      
      Stjerneskudd. Ordnet i en sirlig ring rundt champagneflasken som sto til
      kjøling i snøen. De små pinnene som knitret og gnistret og lyste hvitt, pul-
      serende, det var hun som hadde kjøpt dem, og du frøs på hendene da også,
      men det gjorde ikke noe, du varmet dem i kåpelommene hennes mens dere
      så på fyrverkeriet. Hun manglet kanskje styring på de store tingene, nei, hun
      manglet totalt styring på de store tingene, plutselig visste hun ikke hvilket
      år det var, hvilket land hun bodde i, men de små detaljene var hun flink
      med, og stadig små overraskelser, små gaver, og dette, tenker du, må du ikke
      tenke på, du vet hvor det ender, men du kan ikke la være, det var hålke i den
      lille bakken ned mot snøflaten, dere holdt fast i hverandre mens dere skled
      nedover, og hun klappet til snøen rundt den åpnede champagneflasken og
      satte alle stjerneskuddene rundt den og tente dem, bortsett fra to, som dere
      holdt i hånden. To fontener av gnister, to miniatyrkometer i ferd med å
      brenne ut, brå blink som lysstråler kastet tilbake fra talløse speil, alltid på
      litt forskjellige steder; under den skyfrie, knallblå, tomme og hendelsesløse
      høysommerhimmelen kan man se hvordan havet innenfor båndet med de
      glitrende krusningene virker blekkfarvet, nesten svart, så lysere igjen (i en
      langstrakt stripe), så mørkere igjen, men nærmere land grønnlig, så nesten
      gulaktig, og til slutt klart inne ved sandstranden, hvor de bølgene man for
      noen minutter siden kunne se som et funklende, blankt bånd ute ved hol-
      mene nå, av pålandsvinden, strekkes ut til flate, skumkantede dønninger
      over stranden, stadig fornyede, tynne, bueformede, gjennomsiktige hinner,
      med enda mindre krusninger, nærmest skrukker, fort rullende og spillende,
      langs ytterkanten, slake hinner av vann over den finkornede sanden, som
      er oppblandet med små, meget glattslipte steiner, smygende tangslintrer
      (som blir knasende tørre og svarte ovenfor flomålet), skallfragmenter etter
      muslinger, hummer, krabber, snegler, rur, alle disse harde småtingene som
      havets bevegelser knuser og maler langsomt istykker etter at livet har for-
      
      AVLØSNING | 259
    Page 260: |
      latt dem, slik det hele tiden kverner stein til sand, med en tålmodighet som
      bare det helt bevisstløse (og ikke engang det instinktstyrte dyret) besitter.
      Bortsett fra småbåtene og de evinnelig rastløse sjøfuglene gir det hele, trass
      i krusningenes flimmer og de slikkende bølgene mot stranden, et inntrykk
      av uforanderlig ro.
      
      Rive, det gjelder å rive avisene omhyggelig istykker og krølle sidene, det
      vet du, ellers blir det for tett og brenner dårlig, eller brenner ikke i det hele
      tatt, selv om det blåser, som det nesten alltid gjør ved sjøen, luggen blafrer
      hele tiden ned i øynene dine, og det irriterer deg, og for at ikke papiret skal
      fyke avsted må du holde det med foten mens du slenger på den opphugde
      mahognistolen og mangletreet eller hva det er for noe, og deretter restene
      av det gisne skapet med rosemaling og årstall, tørr og fin ved, etter en om-
      gang med øksen, for øks kan du virkelig bruke, selv om du ikke er helt edru,
      skjønt ikke akkurat full heller, bare litt blank i sjelen (som du foretrekker
      å uttrykke det), og du er ikke redd for å bruke nevene, du har hatt træler
      i dem før, forteller din uskrevne biografi. Nok en gang går du fra den hel-
      lelagte gullplassen mot den åpne hyttedøren.
      
      Hjemmebingospill, adventstjerner, puls- og blodtrykksmålere, video-
      bokser i bokbind, truser med blondekant (svart eller hvit), dataspill med
      joystick eller lyspistol, kvartsur, stereospillere for montering på sykkel-
      styret, fjelltelt, oppblåsbare sydhavsøyer med palme, sjørøverflagg, pipe-
      nøkkelsett, gjøkur, solbriller, massasjeapparater (18 eller 25 cm lengde),
      skinntøfler, baseball-luer med klokke, ladyshavere, julenisser med musikk,
      tennisracketer, modellfly, gummibåter og filmer, det var filmene som gikk
      best, hele forretningen gikk bra, minnes du, men filmene gikk best, etter-
      hvert, og på spørsmål om hva du drev med kunne du trygt svare Bissniss,
      immport, og du erindrer akkurat hva du sa videre (for du har, av en eller
      annen grunn, mye lettere for å huske det du selv sier til andre enn det andre
      sier til deg) Jo det blir noen skillinger a det i Østen for eksempel kan folk
      jobbe hardt som faen uten å kreve direktørlønn og silkeputer å sette rævva
      på da veit du så da går ean å tjene litt på sakene.
      
      260
    Page 261: |
      Ingenting skjedde før den tredje dagen på jobben, erindrer du, inne på
      lageret, bak to esker med dildoer som du aldri ble kvitt (de var altfor store,
      kundene returnerte dem og krevde pengene tilbake); hun lot som hun
      gjorde motstand, og det likte du, du har alltid likt skikkelige damer, tenker
      du, og ler, og plukker ned et bilde hvor han er iført seilerhabitt, sittende
      på styreplassen, med den ene hånden på rattet og et champagneglass i den
      andre. Ved siden av den glade kaptein henger noe du antar skal forestille
      kunst; for deg ser det ut som en elefantysk barnetegning, tykke, svarte,
      lodne streker og røde, gule og blå farveklatter, dels innenfor, dels på tvers
      av strekene, det står et navn nederst i høyre hjørne, og du tenker at noen
      lar seg lure godt, men ikke du, du river bildet ned av veggen og knuser glas-
      set mot hjørnet av furubordet, sammen med seilerfotografiet; det henger
      noen andre der, også, de kan du se hva forestiller, men du liker det ikke,
      du knuser glassene, rister dem, sparker for å få vekk bitene der de sitter
      som gjennomsiktige huggtenner langs kantene, du lar deg ikke skremme,
      de biter ikke. Klunkeflasken og de to vinkaraflene kaster du i motstående
      vegg. Du begynner å hugge opp den siste barkrakken, uten å forhaste deg.
      Flisene ligger allerede rikelig strødd utover filleryene og de brede, hvitskurte
      gulvplankene, som om hele møblementet hadde pels og røytet.
      
      Den trommeslageren du spilte med engang, han slo stikkene i stumper
      og stykker, dundret løs så flisene bokstavelig talt sprutet rundt ham, stein-
      harde kantslag, og du pleide å forestille deg at han etterhvert ville sitte og
      slå med noen slafsete, tynne kvaster, nei, et par lurvete tannpirkere, til slutt
      ingenting, han ville slå med hendene, slå huden og kjøttet løs fra hendene,
      banke på trommene med bare knokkelfingrene, slag etter slag, uavbrutt, til
      knoklene i hånden var knekt og knust, og deretter armene, bena, til slutt
      hodet, hodeskallen dunkende mot skarptrommen, og først når kraniet var
      banket til splinter og støv ville musikken forstumme, eller fortsette, i det
      hinsidige. Hva var det du leste i det ukebladet? Jo, en mann som tok inn
      de døde gjennom eteren, på et slikt apparat som radioamatører bruker,
      kortbølgen, han tok det opp på lydbånd, for de døde sendte beskjeder til
      ham, lagret i meter på meter med lydbånd, de fortalte om dette og hint,
      de snakket tysk, merkelig nok, selv om mannen ikke var tysktalende, han
      forsto det når de sa Wir sind die Toten, og i bladet sto det oversatt, Vi er
      de døde.
      
      AVLØSNING | 261
    Page 262: |
      Du må stadig stryke luggen vekk fra pannen, det irriterer deg, det minner
      om en innpåsliten kvinne. Først papiret, omhyggelig revet opp (ikke hele
      aviser, og slett ikke blader med glanset papir, de bare kveler varmen), der-
      etter flisene, så noen vedpinner (mahogni, furu), så seilerhabitten med lue
      og det hele, og badedrakten hennes, for vil de ha det hett, så skal de virkelig
      få brenne sammen, tenker du, brenne på bålet. Bildene oppå klesplaggene,
      og godt med ved oppå der igjen, for å holde det hele på plass. Du stryker
      luggen vekk fra øynene og stirrer (gjennom solbrillene) ut over havet. De
      glir (eller dunker, putrer, freser, hviner, og så videre) forbi bukten, mange,
      en hel armada, som om de prøveseilte til kvelden, og du tenker at det trolig
      er nettopp det de gjør, de later som de seiler ferieavslappet, makelig, men
      i virkeligheten vil de drikke og feste og spy og ha det moro så snart som
      mulig.
      
      Flaskene i skogen. Du glemmer dem aldri. Ubegripelig nok hadde noen
      satt fra seg en haug, dusinvis, snese vis med tomme brennevinsflasker under
      et bergheng i skogkanten, og du erindrer hvordan du med ett følte deg
      uendelig rik, du hadde funnet en strålende skatt; du så deg vaktsomt rundt
      for å være sikker på at du hadde den helt for deg selv, og det hadde du; der-
      etter bar du alle flaskene, uten å miste en eneste, til en passende avstand fra
      fjellveggen, og så, etter en nytelsesfull liten pause, hvor du målte herlighe-
      tenes omfang med øynene, begynte du å knuse dem, én for én, men fort,
      du trengte ikke spare, du hadde råd til å sløse. Når glasset brast lignet det
      vanndråper, skårene sprutet fra fjellveggen i kaskader, og falt i skinnende
      dryss over mosen og gresset på skogbunnen (det minnet om fontenene
      nede i byen, hvor du pleide å vade etter mynter), du kastet og knuste, kastet
      og knuste, inntil den aller siste flasken var pulverisert, og du utmattet av
      lykkelig anstrengelse kunne synke ned i gresset for å hvile.
      
      Rekved, tomkasser, gamle teiner, tiloversblevne byggematerialer og slikt
      noe, virker det som. Noen menn kaster skarpe slagskygger over stranden
      mens de tømmer lasteplanet på en pickup, tilogmed gamle møbler, som de
      bærer sammen, to og to, og tre–fire guttunger svinser ivrig og usystematisk
      til og fra med mindre bører, eller litt for tunge ting (stubber med strittende
      røtter, gamle uthusdører) som de sleper etter seg så det lager mørke stri-
      per i sanden. Det blir et kjempemessig bål, pyramideformet; en av guttene
      
      262
    Page 263: |
      klatrer nå oppover det med noe i neven, du kan høre at en av de voksne
      roper til ham, strengt, han nøler, ser opp, strekker armen med gjenstanden
      (en pappkasse?) bakover og slynger den mot toppen, den blir liggende, og
      du kan høre gutten bryte ut i et fornøyd, hvinende utrop før den voksne
      gjentar formaningen, høyere nå, og gutten skyndsomt klyver ned igjen.
      
      Det er nesten din plikt, tenker du, å tømme huset, men på den annen
      side er det endel saker (stereoanlegg, kjøkkentøy, kjøleskap, tv-apparat,
      med mere) som ikke brenner særlig godt, eller ikke i det hele tatt, og ingen
      kan kreve det umulige av deg. Men du skal brenne det meste av det som
      er brennbart, for denne hytta er jo full av helt overflødige ting, tenker du,
      ting som før eller siden skal gå istykker eller bli borte eller brenne opp alli-
      kevel; det er en merkelig tanke, at alt som finnes der en dag vil være helt
      vekk, det er bare et spørsmål om tid, så egentlig kommer du bare tiden i
      forkjøpet, eller hjelper den litt, og kan ikke anklages for noe som helst, i
      grunnen, for ettersom alle gjenstandene i hytta, resonnerer du, altså skal
      gå tapt, ikke delvis og i utvalg, men fullstendig og samtlige inklusive, så
      er vel, sett i et større perspektiv, tidspunktet helt likegyldig, om det skjer i
      dag eller om tusen år. Det skjer i dag. Alt du har båret til bålet er jo, sett
      i et større perspektiv (resonnerer du videre), i grunnen bortkastet, det er
      bare skrot, skrot og søppel. Kommet til dette punktet i funderingene går
      refleksjonen over fra å være indre og uhørbar (og inreferabel) til å bli ytre
      og hørbar, og du sier, høyt, faktisk på grensen til å rope, Vekk med søpla!
      
      Mennene der nede stanser i arbeidet med bålet, det babelske bålet, denne
      vaklende, tårnhøye konstruksjonen som skal ødelegges, brennes opp om
      noen timer, og ser undrende i din retning; du geiper (kanskje kan de se det,
      kanskje ikke) og drikker, og sier, dempet, uten overdreven emfase, Jævla
      helvetes snokete silkeklyser jæ skal skjære pikken a dere og grave dere ne
      sammen med kabbinkruserne deres og kjerringhøla deres så kan dere seile
      i helvete til evig ti. De hører det ikke. De snur seg bort og fortsetter arbei-
      det med bålet. En hvit sky glir vekk fra solen. Du haler i lissene og sparker
      joggeskoene av deg. Det er knepping, ikke glidelås, i gylfen, og du fomler
      litt med den, men får dongeribuksene og t-trøyen og sokkene og under-
      buksen av. Det er som å kjøpe bruktbil, du må prøve den ordentlig før du
      
      AVLØSNING | 263
    Page 264: |
      bestemmer deg, tenker du, og det sa du til henne. Det er som å kjøpe brukt-
      bil du må prøven orntli føru bestemmeræ, og hun ble snurt, fornærmet,
      eller snarere pottesur (som du foretrekker å uttrykke det); nå har du prøvd,
      og hun prøvde, igjen og igjen, i prøverommene rundt omkring, stadig nye,
      tenker du, tilhørende rørleggere og flykapteiner, steelgitarister og oberster,
      skytebaser og advokater, Jørgen hattemaker og kong Salomo, omigjen, høy
      og lav, fattig og rik, prøvde og prøvde, noen kort, noen lenger, ingen særlig
      lenge. Det ergrer deg at du ikke kan se din egen rygg. Men ellers holder de
      på å blekne og forsvinne igjen, liksom trekke seg inn i den friske huden for
      å gjemme seg der, gå i hi, legge seg i dvale til neste utbrudd. Det kommer
      periodevis, og når det kommer, hjelper det med sol, med bading; om huden
      din liksom skulle være grisete, mindreverdig, hudsøppel, så var det ikke
      dét, tenker du, de bryr seg ikke noe særlig om utseendet, egentlig. Ettersom
      sol har gunstig innvirkning og sprit ugunstig, så går det opp i opp, og du
      får dobbelt opp, nemlig både sol og sprit, på én gang, uten å bli verre. Du
      ler.
      
      Den lenser forbi bukten, omgitt av en eskadre med småbåter, folk vinker
      fra dem, mennene på stranden lager solhylle, peker og diskuterer tydeligvis
      farkosten, seilføringen, alderen, og så videre: en gammeldags seilskute, med
      brune seil, muligens det som kalles en brigg. Alderen, og så videre, tenker
      du, han er sikkert femten år eldre enn deg, altså nærmere femti, kanskje mer,
      oldingekapteinen, seilende videre, mot seksti, sytti, åtti, nitti, likegyldige år,
      bestemoren din ble treognitti, erindrer du, nesten blind, døv, skjelvende i
      hodet og på hendene, plutselige raserianfall, så sløvhet igjen, raserianfall,
      sløvhet, og så videre, det ble i det minste lett å låne penger av henne, og
      hun hadde ikke bruk for dem, hun så ikke forskjell på en hundrelapp og et
      ark toalettpapir i alle fall, tenker du, oldingekapteinen ved hundreogfems,
      skjelettet av en rorgjenger på en pillråtten skute som seiler under jorden
      med slukkede lanterner, bestemmelsessted ukjent.
      
      Du føler deg merkelig edru, og bestemmer deg for å gjøre noe med det,
      spesielt ettersom brennevinet er førsteklasses, men ikke koster deg noe.
      Lukten av grillet kjøtt driver opp fra stranden; mennene som arbeidet med
      bålet, og noen kvinner som må være konene eller kjærestene eller sambo-
      erne deres, later til å lage mat på stranden. Gjennom solbrillenes blåskjær og
      
      264
    Page 265: |
      alkoholens lett distanserende effekt ser du dem, ikke som aktørene i en spil-
      lefilm, men som de uvedkommende statistene i en fjernsynsreportasje (en
      banksjef eller en politiker eller en biskop eller en ishockeytrener intervjues
      og får stukket en ullinsvøpt mikrofon opp i munnen i forgrunnen, mens
      tilfeldige, helt irrelevante mennesker i bakgrunnen måker snø, ser i butikk-
      vinduer, spiser iskrem, mater endene, sykler, drasser på pakker, smekker i
      bildører, triller håndlevogner, hviler seg på spaserstokker, sparker fotball,
      bærer kofferter, og så videre; bare barn eller flåsete tenåringer tiltvinger seg
      stundom adgang til det man kan kalle kameraøyets private gemakk, ved å
      stirre inn i linsen, fra bakgrunnen, og skjære grimaser og bedrive assorterte
      ablegøyer som avleder oppmerksomheten fra banksjefens eller politike-
      rens eller biskopens eller ishockeytrenerens uttalelser, men de øvrige som
      beveger seg gjennom bildet, gjør det i egenskap av det som heter tilfeldig
      forbipasserende (slik ethvert menneske, sett fra sitt eget fokus, alltid vil ha
      en vrimmel av tilfeldig forbipasserende i sitt liv), uten at spørsmålene som
      stilles, eller svarene, angår dem i større grad enn spørsmålene og svarene
      angår fluene som trår på kunnskapstesten i et tilfeldig oppslått ukeblad).
      Omtrent en fjerdedel av innholdet i flasken er der fortsatt. Det er dessuten
      flere av dem.
      
      Flammer. Og fjernt, som gjennom et langt rør, trekkspillmusikk, sirene-
      støt, fyrverkeriknall og latter. Båter: dunkende snekker, lydløse seilere, jol-
      ler, alle lanternene tent, styrbords grønne lanterner synlige på båtene som
      seiler ut sundet, babords røde lanterner synlige på båtene som seiler inn
      sundet, og de hvite lanternene, sterkere eller svakere, synlige på alle båtene,
      en emsig trafikk av båter som om det gjaldt en evakuering eller i det minste
      en regatta, i mørket, i midtsommernattenns milde mørke. Lukten av grillet
      kjøtt driver stadig opp fra stranden. Du kjenner at du er sulten. Du skjelver
      av frost, og du føler lemsterheten og hodepinen pirke i kroppen som en
      ond lege, etter den hvileløse fyllesøvnen, selv om du ennå (heldigvis, vil du
      selv si) ikke er edru, og du ser at bålet ditt fremdeles ikke er tent; du må
      tenne det nå, tenker du. Mens du står og later vannet (du kjenner urinen
      slå tilbake fra hellene og sprute lunkent mot leggene) kommer du på noe
      du drømte, det virker innlysende riktig, bare å gjøre det, tenker du, og går
      mot hytta, hvor døren ennå står åpen. I baren triver du en flaske på måfå
      (nå bekymrer du deg ikke om å velge blant de mange eksklusive merkene)
      
      AVLØSNING | 265
    Page 266: |
      og heller innholdet i deg, så mye du makter i én slurk, du mister pusten,
      spytter ut halvparten (det var dog mer enn du maktet), og drikker igjen, så
      fort du kan, gisper og hoster og spytter og drikker til flasken er halvtømt,
      og du tar en ny fra hyllen og åpner den, går inn i soverommet og tømmer
      spriten utover sengeklærne med veivende bevegelser, overøser dem, gjen-
      nomdynker dem med sprit før du riper av den grove peisfyrstikken.
      
      Det kjempemessige bålet der nede på stranden luer uhemmet, flammene
      bøyes ut mot sjøen av fralandsvind, nå, og du får gåsehud av den, du er
      naken, luggen blåser stadig ned i øynene dine, og du kommer igjen på at du
      skulle ha tent bålet ditt, men du fryser, du er sulten, du går, ustøtt, ganske
      sakte, nesten instinktivt, mot varmen nede på stranden, mot trekkspillmu-
      sikkken (som nå, etter et avsluttende taktslag, forstummer et øyeblikk, slik
      at du hører gnyet og skrålet fra de mange forsamlede menneskene tydeli-
      gere), men først og fremst mot det luende bålet, som kan gi deg varme i
      kroppen, og mot lukten av grillet kjøtt, som kan gjøre deg mett.
      
      Landskapet mørkt, eller halvmørkt, eller kvartmørkt, et skimrende som-
      merdunkel som liksom lar alle konturer, alle lysende flater beholde et gjen-
      skinn av den forgangne dagen, og det slipper aldri helt taket, et morgengry
      (eller en skumring) som varer hele natten. Pausen i musikken trekker ut.
      Det virker uendelig lenge. Sjøfugler skriker. Noen synger falskt i kor der
      nede. Du hører en bilmotor bak deg, og du merker hvordan lyktene sveiper
      over ryggen din og forbi den, stopper, kommer tilbake og vedblir å lyse på
      deg. Blendet av lyktene skåler du mot bilen med flasken før du går videre.
      Når du gjenvinner det normale synet ser du at det stadig er sommerlig natt-
      klart overalt; bare svabergene og skikkelsene du ser i bålets motlys, mens
      du går, er rene, anonyme skyggebilder, knadd av kompakt mørke, svart
      som det innbrente belegget på en gammel stekepanne, svart som pupillen
      i ditt eget øye (man kan altså si at du betrakter tingene fra et mørke), du
      ser ikke noe annet i speilet enn det øverste av staken, lysestumpen og den
      lange flammen som skyter opp lik det bleke skuddet fra en løk. Speilbildet
      av pråsen har en litt forskutt (eller skrå) vinkel i forhold til det virkelige
      vokslyset (plassert rett foran speilet) fordi speilet står støttet til veggen, litt
      tilbakelent for at det ikke skal tippe over og falle ned, og det ser ut som
      det man (med et paradoksalt uttrykk) kan kalle speilets indre, utgjør et
      
      266
    Page 267: |
      eget rom hvor det står et annet lys, lignende på, men ikke identisk med det
      første, det virkelige.
      
      Hvis du ser nærmere etter, vil du bemerke at kjerten har en lysende,
      horisontal ring øverst, omkring veken, hvor flammen gjennomlyser vok-
      sen før den smeltes ned, og at voksen glinser, lik snø med et tynt islag, i
      en strime nedover langs pråsen, men dette gjelder bare baksiden av kjer-
      ten, slik den synes i speilet, antagelig fordi selve gjenskinnet av den blanke
      overflaten (speilets) kastes tilbake på lysestumpen, mens derimot forsiden
      av kjerten (slik den vises foran speilet) er nesten like mørk og matt som det
      imaginære rommet i speilet, bortsett fra den gjennomlyste ringen av voks
      (øverst) og det glinsende skinnet i stakens rand (nederst). Veken fremtrer
      som et mørkere felt (like svart som speilflaten) inne i den nederste delen av
      flammen, som virker forbausende lang, faktisk lengre enn selve lyset (kan-
      skje fordi det ikke er blitt snytt på lenge, fordi hun som skulle gjøre det har
      falt i tanker og glemt det), det ser ut som denne flammen med sine smale,
      langstrakte, gulhvite (i spissen rødlige) og ustabile form slikker den prunk-
      ende, kostbare speilrammen, forgyllt (eller forsølvet, rødtonet av lyset); og
      hvorfor, avbryter du dine visuelle meditasjoner, besiktiger du dette bildet
      med speilet så nøye? Hvorfor er du så interessert i bilder? Fordi du ser deg
      selv i dem? Nei. Heller fordi det frir deg fra å se inn i et virkelig speil, og se
      dette ansiktet som kunne tilhørt en vanlig niogtredevåring mann, sivilstand
      ugift, ansiktet som etter syv plastiske operasjoner stadig ikke er ditt eget,
      men en klossete etterligning eller en lite treffende karikatur. I bildene er du
      selv fraværende.
      
      De robuste, men snirklete og detaljrike forsiriringene på rammen, plante-
      formene i hvert hjørne, voluttene og kartusjene symmetrisk på hver side,
      og den store, dråpeformede smykkesteinen (et øreheng) som ligger foran
      speilet, eller, til høyre for lysestaken, det lange, hvite perlekjedet, nesten
      skjødesløst henslengt, eller snarere tvunnet sammen, liksom i fortvilelse,
      nesten som en knute på det, slik at det kan minne om et leddet, skjellkledd
      krypdyr eller en gåtefull undersjøisk vekst. Du ser den store, rektangulære
      slagskyggen av speilet (inklusive rammen) på veggen bak, like svart som
      mørket i speilet selv (var det ikke for speilbildet av vokslyset ville du sagt at
      det bare var en tom gullramme stilt mot mørket); du ser dessuten kvinnen
      
      AVLØSNING | 267
    Page 268: |
      i den hvite, vide, folderike linblusen (overarmen og albuen skimtes som
      skygger gjennom stoffet), hun som sitter og stirrer i retning av speilet, til-
      synelatende uten å se sitt eget speilbilde, hun hvis pust (eller sukk) formo-
      dentlig får flammen til å blafre av og til; du ser den bleke, fra deg halvt
      bortvendte profilen hennes, eller blusens løsthengende v-åpning ned mot
      brystene, det glatte, rygglange, kastanjebrune, nesten svarte håret som er
      kastet tilbake over skulderen, og det purpurrøde skjørtet som faller helt ned
      over føttene og skjuler dem, og de store, nærmest kraftige, lubne hendene
      som ligger foldet, hvilende (løst, litt sprikende, slik at skyggene fra venstre
      hånds fingre avtegner seg mot høyre håndbak) over hodeskallen i fanget
      hennes.
      
      Kjerten plassert på setet til en stol med rødt skinntrekk denne gangen,
      slik at kvinnen på krakken ved siden av får nok lys i brysthøyde. Hun er
      iført et nattlinnet, tydeligvis, trukket helt opp på lårene, og åpent slik at de
      slappe brystene glir ut. Håret hennes er samlet i et slags skaut eller turban,
      og ansiktet har et uttrykk av lett stupid konsentrasjon, hun får dobbelthake
      av å bøye hodet bratt ned mot mellomgulvet, og de senkede øyelokkene
      forteller at hun fokuserer blikket på et punkt ved sine egne hender, som hun
      holder mellom maven og brystet mens hun knytter og knuger dem stramt
      mot hverandre, så bare de innerste, brede fingerleddene er synlige, vendt
      utover (isolert sett ligner de faktisk hestetenner); begge tomtene er krøket
      og møtes ved neglene, der man ved omhyggelig gransking kan skimte (eller
      tror man kan skimte) lusen hun er i ferd med å knekke, hvortil hun tren-
      ger lyskilden for å se ordentlig. Du tenker på visse former for teologi fra
      hennes århundre, ifølge hvilke det er bestemt fra skapelsens morgen hvem
      som skal gis evig frelse og hvem som skal vederfares evig fortapelse, slik at
      de fordømte er fordømte fra lenge før de overhodet eksisterer, og de salige
      er salige, lenge før de overhodet eksisterer, og selve livet blir slik en strengt
      tatt overflødig stillen til skue symptomer på det som allerede er gitt, fra
      evighet til evighet; man kunne i så fall, tenker du, like gjerne mortifisert
      jordelivet i det hele tatt, således at de fordømte bare fikk være fordømte i
      det hinsidige og de salige salige i det hinsidige, fra evighet til evighet, uten
      denne tilværelsens trivielle avbrekk, og arrene ville ikke trengt å vente i mil-
      lioner av år på å møte ansiktet ditt, de ville stått der, tydelige og klare som
      cartesianske idéer, fra evighet til evighet.
      
      268
    Page 269: |
      Det lille kneppet når neglekantene gnisser mot hverandre og lusen blir
      knekkt. Kanskje hørlig i det ellers mennesketomme rommet. Og kanskje kan
      hun, mens hun støtter hendene mot den oppsvulmede maven, kjenne fos-
      teret røre seg der inne, fosteret som vokser, for fosterets celler fortsetter å
      dele seg i henne, mens lusene, på sin side, dør mellom tommelfingerneg-
      lene hennes. I alle fall kan det sies at denne kvinnen virkelig konsentrerer
      seg helt og holdent om noe faktisk, noe som *er* (nemlig lusen), i motset-
      ning til den første kvinnen, hun ved speilet, som heller, i sine tilsynelatende
      mer velhavende omgivelser, mediterende over døden og forgjengeligheten,
      samler seg om noe annet, noe som ikke er, eller ennå ikke er, eller noe som
      har vært, eller noe som forener alle disse kvalitetene på én gang, for hun
      stirrer ikke på noen lus, og heller ikke egentlig på speilet, eller lyset, eller
      bildet av lyset i speilet, hun later til å stirre inn i selve mørket, eller kon-
      trasten mellom lyset og mørket, liksom hun allerede nå har foregrepet det
      totale mørket som vil avløse lyset i det øyeblikk flammen flakker og blaffer
      opp for siste gang, eller, mer nøyaktig, idet den aller siste, rødorange glø-
      den i veken forsvinner, og slipper ut en liten røykdott (usynlig i mørket),
      og hun vil kjenne den karakteristiske, stramme lukten av et sluknet vokslys
      der hun sitter igjen uten å se noe som helst annet enn et oscillerende etter-
      bilde av lyset på sin egen netthinne, til slutt bare noen ustadige, flimrende
      lys flekker.
      
      Dette øyeblikket er ennå ikke kommet. Fremdeles tid til å vente og tenke,
      til å stirre inn i speilet, slik du gjør, uten å se noe annet enn den brennende
      pråsen og dens lutende avbildning, den høyreiste flammen som flagrer og
      vrir seg, skifter farve, mer eller mindre blålig rundt veken, mer eller mindre
      rødlig ytterst, eller hvitlig, det hvite lyset på papirstrimmelen som tyter
      ut av en spalte, akkompagnert av en svak, smatrende, knurrende, elektrisk
      lyd, som fra en gammeldags regnemaskin, og du skjønner at dere må ha
      vært underveis en stund, men du husker ingenting fra det øyeblikket du
      satte deg inn i bilen. Altså har det vært der igjen, og visstnok mer langva-
      rig denne gangen, uten noen slags drømmer eller visjoner, bare en ren og
      hel blackout, sømløs, som om livet ditt var en film og noen hensynsløst
      hadde klippet vekk flere minutter av den, eller en bok med perfekt tekst og
      så plutselig en blank side, og så perfekt tekst igjen, som om du hadde vært
      hjernedød, hadde hatt en død hjerne i en levende kropp, i fem minutter
      
      AVLØSNING | 269
    Page 270: |
      (eller hvor lenge det kan være) og nå våknet opp, med fare for å forsvinne
      igjen nårsomhelst; du liker ikke dette, du må gå til legen med det, tenker
      du, straks du har gjort det du skal gjøre. Det er allerede nok dagslys (selv
      nå, før morgenrushet har startet) til at du kan se knoppene på en bjerk
      idet bilen stanser i det første lyskrysset, noen små grønngule tunger som
      bryter ut av et slags svart skall, mens sjåføren på ditt spørsmål svarer at
      det er datastyrt, forskjellig slags informasjon, om turer, først og fremst om
      turer, men også om holdeplasser med lange køer, om stengte veier, even-
      tuelle ulykker, trafikkfarlige forhold (for eksempel en beruset mann som
      virrer omkring i veibanen på en bestemt strekning), stjålne biler eller andre
      kriminelle forhold.
      
      De lange, rullende stillehavsdønningene du kan høre fra bungalowens
      terrasse, inn over sandstranden, de blå bølgene som krummer seg før de
      knuses til skum og glir innover sanden, ingen vinter, ingen årstider, bare
      den evige sommeren, og passaten som gjør at det aldri blir for hett, tenker
      du. Du spør om han også kan sende meldinger ut gjennom denne innret-
      ningen, men han forteller at i så fall må han bruke radioen. Sjåføren legger
      seg rutinert, fort (i overkant av fartsgrensen), men mykt, i høygear langs
      den firefelts hovedveien. I forbifarten snapper du opp synet av en lampefor-
      retning, hvor hundrevis av lamper i alle tenkelige størrelser og skabeloner
      er tent, inne i et gammeldags, hvitmalt trehus (som en gang må ha vært
      en privatbolig), liksom lampene var forvandlet til besynderlige flokkdyr
      som hadde klumpet seg sammen for natten, ildfluer, en bisverm i kuben,
      eller steiner, klaser med skinnende krystaller, edelstener, diamanter, og du
      tenker med skrekk på hvilken enorm strømregning denne reklamerende
      ødselheten må avstedkomme, penger som kunne vært brukt til noe annet
      og bedre.
      
      Som hvite klipper i morgensolen, straks dere har passert svingen etter
      bensinstasjonene (to konkurrerende firmaer, ett i hver kjøreretning; foran
      den ene driver en mann i blå kjeledress og spyler asfalten ved hjelp av en
      gummislange), de massive høyblokkene, de ser på en måte døde og ube-
      bodde ut, en art gigantiske fortidsminner, templer, ziggurater eller mau-
      soleer som forskerne kunne spekulere på hvordan ble bygd, og hvilken
      funksjon de egentlig hadde. Nennsomt stikker du hånden ned i den brune
      
      270
    Page 271: |
      handlevesken og kjenner på skjeftet, med dets fint avrundede, anatomisk
      riktige form, du lar fingrene lukke seg nytende om det, og løfter til du
      såvidt kjenner tyngden; så lar du våpenet synke lydløst ned i vesken igjen,
      og legger hånden på det brede, polstrede dørhåndtaket. Du er glad du er
      den typen som kan holde kjeft, ellers ville de bare ledd av deg. Bare øye-
      nes navn, alle disse bløte, duvende vokalene, som dovne bølgeslag, du kan
      dem utenat, og bungalowen skulle ligge litt oppe i åssiden, med utsikt til
      de overdådig grønnkledde lavaåsene omkring, og med stranden nedenfor,
      bare noen minutters spasertur ned en slyngede sti, vandre makelig ned der,
      tenker du, i den tropiske varmen som tillater at du kan gå i shorts og sanda-
      ler og en løstsittende, kortermet skjorte med blomstermønster, bestandig.
      
      Det arbeides i døgnkontinuerlige skift der, ovner som ikke må bli kalde,
      antagelig; den brune røyken velter opp i vårluften. Du har sett den gigan-
      tiske portalkranen senke magneten mot en veritabel gravrøys av skrapjern,
      bestående av alskens ubestemmelig, forvridd metall, gamle maskiner, bil-
      vrak (og du faller i tanker, et par sekunder, om at bilen du nå sitter i har
      prinsipielle muligheter for å ende i nettopp den haugen av skrapjern), hul-
      lete blikkplater, ødelagte tønner, og så videre, samt et udefinerbart dryss
      av større eller mindre metallbiter hvis fordums funksjon det er umulig å
      fastslå, man kunne nesten tro at berget av skrot stammet fra en eksplosjon,
      fra langvarig terrorbombing, en by i krigstilstand, ja, at alt skrapjernet ble
      levert direkte fra den til enhver tid pågående krig; og alt med nyanser av
      rustfarver, alle varianter, fra sotsvart via snusbrunt til teglrødt, men mest
      mørkebrunt, egentlig farveløst slik det nå (inntil videre, før omsmeltin-
      gen) var funksjonsløst, overflødig; og du husker hvordan kranens svære,
      sirkelrunde elektromagnet ble senket, lik en redningsstol fra et helikopter,
      ned mot toppen av skrapfjellet, og hvordan den voldsomme strømstyrken
      ble koblet inn (av kranføreren, antar du, sittende i et slags treskur oppe
      i kranen), slik at en gitt mengde metall øyeblikkelig klebet til magneten,
      omtrent som cellofanbiter (på grunn av statisk elektrisitet) stundom kan
      klebe til fingrene og være nesten umulige å bli kvitt; på dette punktet i
      prosessen ville kranen så løfte en blafrende fillehaug av jernfragmenter løs
      fra den store røysen (men nesten hver gang, det la du merke til, var det
      noen biter, nederst, som i siste øyeblikk falt utenfor magnetismens tryl-
      lekrets, bokstavelig talt: fra noen meter over bakken deiset de ned i dyn-
      
      AVLØSNING | 271
    Page 272: |
      gen av skrammel igjen), løfte haugen til en viss høyde, altså (for å gå klar
      av hindringer), samtidig med at kranens veldige portal (spent i bue over
      hele fabrikkbygningen) begynte å rulle, akkompagnert av gnissing, hvin og
      rammel fra sine motorer og bevegelige deler, antagelig særlig fra de massive
      jernbanehjulene mot skinnene hvor den trillet; kommet til et visst punkt,
      der kråkereriret av jernskrap tydeligvis befant seg over et mål bak støperiets
      vegger (men som kranføreren på sin side åpenbart kunne se, der oppe fra),
      ble hiven raskt senket loddrett ned gjennom en svær luke, ned til noe med
      ild i, for du husker at du kunne se et gjenskinn av flakkende flammer og
      røykgufs opp langs veggene; hadde du vært mer fantasifull og mer poetisk
      anlagt enn du faktisk er, kunne du sammenlignet det med en nedsenkning
      av døde sjeler (bitene med skrot) i purgatoriet (støperihallen), hvorfra de
      med tiden ville vende tilbake i fornyet og forvandlet (lutret) form, men
      denne gammelmodige og forlorne symboliseringen faller deg ikke inn.
      
      Hovedstaden. Selvlagt måtte du ta en båttur inn til hovedstaden av og
      til, for å heve penger (men kanskje finnes det en bank på øya, du er ikke
      sikker), for å gjøre spesielle innkjøp, kanhende for å gå på en bar, en restau-
      rant, kanhende et bordell (hvis det viste seg nødvendig), men ellers ville
      du tilbringe dagene med å bade, seile, fiske, ordne skjellsamlingen, bygge
      flaskeskip, sanke brødfrukter og åpne kokosnøtter med macheten, rusle
      små turer, langs stranden, i skogen, sitte på terrassen og nippe til en drink
      mens du leste uke- eller månedgamle aviser og magasiner, om hendelser
      og personer som ikke vedkom deg, som aldri ville vedkomme deg mer.
      
      Mennene som alt nå, eller fremdeles, ennå før det er blitt virkelig dag,
      arbeider der nede, i den sviende heten og utdunstingene fra metallet, du
      forestiller deg hvordan de svetter og sliter, hvordan de må beskytte øynene
      med briller, hodet med hjelmer, ansiktet med masker, hendene med asbest-
      hansker, føttene med stålforsterkede støvler, lungene med støvabsorber-
      ende rikere, der nede i arbeidets helvete, disse håpløse idiotene som må
      tyne kroppen og sjelen for hvert øre i inntekt, og som, verst av alt, tenker
      du, ikke har noen forestilling om noe annet og bedre, som ikke engang
      kan fantasere om et liv uten arbeid, som ikke engang ville hatt det om de
      fikk full lønn uten å gjøre et slag (du har sett hvordan slike mennesker,
      straks de har en dag, en halv dag fri, kaster seg over all verdens snekring,
      
      272
    Page 273: |
      maling, tapetsering, muring, linoleumslegging, bilreparering, luking, grøf-
      tegraving, vedhugging, hekkeklipping, lakkering, etterisolering, sveising,
      taksteinutskifting, kjellerstuepaneling, loftsbeboelsesrominnredning, og så
      videre og så videre, med frenetisk ildhug, som om de hadde en hemmelig
      medisinsk viten om at kroppene deres ville falle sammen til en håndfull
      aske og støv dersom de ikke var i konstant aktivitet, det vil si kronisk arbeid,
      som en diagnose: kronisk arbeid); og derfor, tenker du, har de heller ikke
      forstått pengenes velsignelse, som de tror er til å kjøpe seg ting, mens de i
      virkeligheten, det står innlysende for deg, garanterer frihet fra arbeidet (og
      forutsatt tilstrekkelig mengde), fra ethvert arbeid; det rykker i munnvikene
      dine av et smil, der du passerer i drosjen, når du tenker på disse latterlige
      idealistene som innbiller seg at det er bedre å slave for staten enn for en
      privat utsuger, at det er bedre å kravle i offentlig møkk for å overleve enn
      å kravle i privat møkk, at du får mindre vondt i ryggen av å bære res pub-
      licas kraftgeniflygel opp fem etasjer enn et kommersielt, og du smiler ved
      tanken på all jammeren over arbeidsløsheten, liksom det var lediggangen,
      og ikke arbeidet som var problemet, liksom det var blodslitet man sto i kø
      for å skaffe seg, og ikke en lønnskonto (og de dermed forbundne nytel-
      ser, selvsagt); alle disse, tenker du, som ikke har forstått at det er arbeidet
      som burde vært avskaffet, og som ikke har vett på å forsøke, i det minste,
      å avskaffe det for sin egen del. S&oslash;vngjengere. Mus. Mus i det lille hjulet av
      rosa plast i dyrebutikkens vindu, mus som tyner kreftene til ingen nytte, i
      en annens maskineri.
      
      Hodet ditt blir sugd bakover så haken peker vannrett ut i luften idet bilen
      setter seg i bevegelse igjen, og det ennå stengte butikksenteret forsvinner
      bak dere. Uten å ta våpenet opp av vesken løsner du sikringen (lydløst),
      pekefingeren din legger seg halvveis rundt avtrekkeren, i en bare antydet
      bevegelse som ikke blir fullført. Du tar hånden opp av vesken igjen. Du ser
      at sjåføren skotter mot deg i speilet når han ikke holder øye med trafikken,
      men han later til å granske ansiktet ditt (som antagelig virker fraværende
      og sløvt; kanskje mistenker han deg for å være en av de få veteranene blant
      de narkomane som har nådd over midten av førtiårsalderen) mer enn hen-
      dene. Du forteller ham at du har ombestemt deg, du skal ikke til stedet oppe
      i skogkanten likevel, du kan gå av ved den første busslommen (du peker)
      etter krysset.
      
      AVLØSNING | 273
    Page 274: |
      Morgensolen har nådd de tomme hvite flaggstengene, pekende opp av
      det enorme fotballanlegget, som med tribuneveggenes svulmende former
      og små vinduer ligner et middelaldersk kastell, og du erindrer at mange
      mennesker faktisk har funnet sin død på slike sportsarenaer, som da har
      lignet krigsskueplasser, og at de på sitt vis er konstruert for krig, skjønt ikke
      for å holde angriperne ute, men for å holde de kjempende innelukket; for
      meget lenge siden foregikk fotballspillet (visstnok) utenfor enhver bane,
      ballen ble (visstnok) spilt fra landsby til landsby, med alle midler, inklu-
      sive slag og spark tildelt motstanderne; altså, tenker du, er det i grunnen
      et tiltagende krav om orden, systematikk og regulering av spillet som har
      ført til den katastrofiske uorden når tilskuermassen, eller en del av den, går
      amok, og bak de bornglignende, skjermende, romanske murene forvandles
      banens med hvite streker og vimpler oppmerkede, gjennomregulerte felt,
      til et grufullt kaos. Du tenker videre på alle spillekupongene du har levert
      inn gjennom de siste tyve årene, uten at noen av dem har gitt gevinst av
      betydning.
      
      De har begynt på sin langsomme, vårlige detonasjon, de har allerede mer
      enn knopper, du kan tydelig se hvordan den kantarellformede utfoldelsen
      (lik et plask i miniatyr) snart vil fullføres og stanse i klart atskilte løv, som
      gradvis vil overstråle det gråbrune, sotete og støvete flettverket av kvister
      med sitt disige grønt, som om en lyskaster med fargefilter ble skrudd opp
      litt etter litt, inntil full styrke var nådd; busken vil om en viss tid ha talløse
      knipper av grønne blader, og det får deg plutselig til å minnes buskene på
      skolen, for meget lenge siden, hvordan man etter en kvikk og fast bevegelse
      med tommel og pekefinger langs den tornede kvisten sto igjen med en liten
      rosett i klypen, den lignet en neve forminskede, grønne sedler, mindre verd
      enn monopolpenger, ingenting, bare til å knipse i ansiktet på en medelev.
      Billig latter. Sommeren blir antagelig kald og regnfull som vanlig, tenker
      du. På en eller annen måte må du skaffe de pengene. Du begynner å bli
      utålmodig. Lysrefleksen fra et vippevindu som åpnes (i den øverste eta-
      sjen i kontorbygget vis-à-vis) treffer deg rett i ansiktet slik at du instinktivt
      kniper øynene igjen (for sent, som alltid), for denne gangen er det bare et
      blåhvitt stormkast av intenst lys, som om et sprenglegeme detonerte rett
      utenfor vinduet ditt, og det nesten samtidige drønnet (som bokstavelig talt
      får rutene til å klirre) ligner mer et kanonskudd i et skipsverft (eller noe
      
      274
    Page 275: |
      slikt) enn den knitrende, ritsjende og brakende lyden av torden på avstand
      noensinne gjør.
      
      Lynet: det er som du skulle se dine egne synsnerver lyse og brenne opp,
      kremeres omigjen og omigjen, grotesk forstørret, en
      atmosfærisk nevrologi, se og forsvinne, se og forsvinne, plutselig huske, og
      så glemme igjen, huske og glemme, forstå og ikke forstå, til stede og fravæ-
      rende, det levde og det ulevde, og liksom parallelt med, nei, sammenfiltret,
      tenker du, med de fine, røykbleke (som om de ble borte hvis du blåste på
      dem) knokkel-linjene der de synes å sveve i et avsondret, mørkt rom, fly-
      tende i et glass med mørke, et eget univers, tornete og myke på samme tid,
      og (selv i røntgenbildets ugjenkallelige stillstand) tilsynelatende dynamiske,
      liksom i stadig, men umerkelig bevegelse (slik man kan ta en gullfisk i et
      akvarium for urørlig, mens den i virkeligheten, ved nærmere observasjon,
      hele tiden har blafret med en slørete, ubetydelig liten kroppsdel); sett fra
      siden virker det som om rygghvirvlene gaper og er på vei bort fra hverandre,
      langsomt glidende i en slags vektløs (og lydløs) tilstand; det minner deg
      om en bygning som sprenges, vist i sakte film (skjønt i dette tilfellet snarere
      et slags rør i ferd med å brekke i flere deler), eller, mer vagt, minner om
      bildene av stjernetåker og lignende astronomiske størrelser (som virkelig
      er i uopphørlig ekspansjon eller kontraksjon), slik du har sett dem gjen-
      gitt i leksika eller populærvitenskapelige tidsskrifter; disse formasjonene
      får stundom navn etter noe de ligner, og fotografert forfra virker det som
      rygghvirvlene, den ene over den andre, stirrer på deg med store, runde og
      svarte øyne, lik biers eller humlers. Du faller plutselig i tanker om blomster
      og honning.
      
      Ganske enkelt (omklamret av en dato, røntgeninstituttets brevhode,
      samt en leges navn, og en signatur, formentlig håndskrevet, men ved nær-
      mere gransking skjønner man at det dreier seg om et stempel): Normalt
      funn i lumbrosacralcolumna med ileosacralledd. Teoretisk sett kunne du
      betraktet bildene mot lyset fra lynet, men i praksis er det altfor kortvarig;
      da tordenskyene for tyve minutter siden (du var tyve år den gangen) tettet
      til himmelen, var du i alle tilfelle nødt til å tenne lampene. Det er nesten
      like mørkt som om det skulle vært natt (men dette mørket er annerledes,
      det lekker, halvt gjennomtrengelig for solen, som hele tiden, det har du ikke
      
      AVLØSNING | 275
    Page 276: |
      tenkt på før, skinner like uforstyrret mens uværet pågår; du trodde kanskje
      at uværet på mystisk vis slukket solen for en viss tid?), og røntgenbildene,
      der de ligger tilfeldig utspredd rundt lyspæren (skjermen har du fjernet)
      ser også fullkomment mørke ut, med en glatt, matt overflate som gir vage
      speilbilder av lysere gjenstander i nærheten.
      
      Man skulle tro de var tomme. Det er først når du, denne halvt århundre-
      gamle, tynnhårede mannen, holder dem opp mot lampelyset at du ser ditt
      eget, bare tyve år gamle skjelett, fra den tiden da du ennå var ung og frisk,
      bortsett fra en smule hypokondri. Etter å ha blitt blendet av et underlig
      dobbeltlyn (som om det første lynet ble kastet tilbake fra et gigantisk speil;
      du må blunke som etter en blitzfotografering) vender du tilbake til bordet.
      Glidelåsen og knappen synes å sveve i mørket foran hoftene og nederste
      del av ryggraden. Du husker fremdeles at du fikk beskjed om å kneppe opp
      buksen og åpne glidelåsen, slik at bildet av skjelettet under skulle bli tydeli-
      gere, dette bildet av de spøkelsesaktige rygghvirvlene som gradvis smalner
      ned mot halebenet, den todelte hofteskålen, som virker forbausende rund,
      og liksom fet, den minner om kyllinglår, eller bakverk, blekt, rundaktig
      brød, lysken, altså, men røntgenapparatet var synsk, det så tvers gjennom
      kjønnsorganene og inn på bare skjelettet.
      
      Kanskje derfor du liker tordenvær, fordi det var tordenvær den gangen.
      Men senere på året, på sensommeren. Derfor du elsker tordenvær og rønt-
      genbilder. Røntgenbilder og lyn. Som om lynets elektrisitet kunne gjøre
      røntgenbildet levende. Paraply. Rød paraply. Regnet pøste ned, veltet ned,
      drønnet mot bakken med samme kraft som når noen bråsprøyt i en utslags-
      vask, vannet freste bortover asfalten i skummende, boblende og gurglende
      sprøyt; allerede etter ti minutter var vanndammene langs fortauet så store at
      bilene (deriblant de evinnelige drosjene med slukket taxi-skilt) pløyde opp
      meterlange englevinger av vann, og paraplyen, hun måtte uavlatelig dreie
      den mot vinden, som skubbet henne slik at hun vaklet, og du hjalp henne
      med å bøye tilbake spilene når den ble vrengt, du hadde hverken paraply
      eller regntøy, og du hadde aldri sett henne før i ditt liv, du så henne ikke
      egentlig da heller, ikke ennå, der på drosjeholdeplassen, under paraplyen
      hennes (du merket knapt at du etterhvert ble forferdelig sliten av å krøke
      knærne og bøye ryggen hele tiden; hun var nesten et hode lavere enn deg),
      
      276
    Page 277: |
      men du hjalp henne med å holde paraplyen opp mot vinden og regnet,
      bare et påskudd, hun hadde klart det like bra selv; på det viset kom hen-
      dene dine til å streife hendene hennes (men bare streife, på det tidspunktet
      var du omhyggelig med ikke å virke anmassende); nei, det var ikke taktikk
      engang, du ville ikke være påtrengende, du var rett og slett redd for at hun
      skulle bli irritert, eller støtt, frastøtt, og nekte deg å stå under paraplyen
      hennes, slik at du ble overlatt helt og holdent til dine surklende sko og din
      altfor tynne, allerede gjennombløte sommerjakke (men det var ikke dét
      som bekymret deg). Du hutret og hakket tenner av kulde, eller kanskje var
      det av nervøsitet, og da det endelig, til slutt, bare var ett menneske igjen
      i køen foran henne, eller foran dere, ble du skrekkslagen ved tanken på
      at hun bare kunne sette seg inn i en drosje og forsvinne for alltid (gitt at
      du ikke engang kjente navnet hennes), og du kremtet og spurte hvor hun
      skulle, og hun sa det, og du løy, du løy blankt, falskt overrasket over det
      heldige sammentreffet, du måtte endog gjenta det, for et tordenbrak over-
      døvet nødløgnen din, men du gjentok det.
      
      Nå, idet du hører tordenen dundre utenfor huset, mens du legger rønt-
      genbildet fra deg og gnir øynene, tenker du på hva som kunne ha hendt, eller
      rettere sagt ikke hendt, hvis du av en eller annen idiotisk grunn ikke hadde
      hatt mot til å fremføre den løgnen, til å gjenta den med fastere stemme:
      du ville rett og slett aldri blitt kjent med henne; du ville fått et annet liv,
      hverken mer eller mindre; og du grøsser, et grøss blandet med en besk og
      sær glede, over hvilke uhøvelige dimensjoner noen få ord en sjelden gang
      kan få, hvordan en kort rekkefølge av språklyder viser seg å være en tynn
      edderkopptråd som dog holder et helt teaterbygg oppe, teateret med den
      tomme scenen, nemlig, hvor dere snart skal komme inn fra hver deres kant,
      stanse og se på hverandre.
      
      Sosialt grenseland, eller ingenmannsland, hverken den såkalt bedre eller
      den såkalt dårligere delen av byen, kanskje et slikt boligområde man flyt-
      ter til midlertidig mens man er på vei oppover rangstigen, i påvente av å
      finne en definitiv bastion i et høyborgerlig strøk (eller tvert om, stedet for
      den forgjeldede, fallenten, i langsom, men ubønnhørlig migrasjon mot det
      typiske underklassestrøket?). Beskjedne eller moderat ambisiøse villaer i
      én eller to etasjer (stundom med diverse snurrepipierier på den snauklipte
      
      AVLØSNING | 277
    Page 278: |
      plenen, slikt som forgylte solur, rødmaltre trillebårer eller veldige jerngry-
      ter fylt med ringblomster, små bassenger kranset av amoriner (og dette
      røpet at eieren alltid ville forbli en fremmed fugl på den gode, solide, tradi-
      sjonsrike borgerlige smaks enemerker, som han utvilsomt higet mot), men
      ytterst sjelden et tilsynelatende saklig og funksjonelt, rektangulært svøm-
      mebasseng), villaer, altså, avløst av enkelte rekkehus, firemannsboliger og
      lave, frittstående blokker. Det var vel kanskje like greit at du også gikk av
      her, slo du fast, med tilkjempet uskyld (men du var ikke engang sikker på
      hvor dere befant dere, bare at det var i et slikt strøk, hverken østkant eller
      vestkant). Hun holdt ikke paraplyen over deg da dere sto foran porten,
      hun slo den ikke opp i det hele tatt (mens regnet stadig fosset ned), men
      hun gikk heller ikke inn; hun ble stående, usikker, inntil hun mønstret deg
      (eller lot som hun gjorde det, mens hun alt hadde bestemt seg? ; først nå,
      mens du distré vender blikket fra de svarte røntgenplatene til vinduet, mot
      lynenes utrettelige fantasmagorier der ute, går det opp for deg at du glemte
      å spørre henne om det, siden), og hun sa Har du langt å gå, og svaret var
      av typen Tja, Nei, og Jo, et stykke.
      
      Heldigvis (eller med halvbevisst overlegg?) ikke i stolen på den andre
      siden av bordet, dette bordet som kunne blitt en hel barrikade, umulig
      å komme forbi. Når man bare er to mennesker (av forskjellig kjønn, og
      ukjente for hverandre) i et rom, kan det være uhyre vanskelig, tenker du,
      å bytte plass. Og natten, lynene, tordenen og regnet, smatringen av regnet
      mot villahyphelens tegltak, dere måtte snakke lavt, nærmest hviske til hver-
      andre hele tiden, og først lenge etter (formodentlig) at uværet var over,
      oppdaget dere den lyseblå himmelen og en lav, men intens sommermor-
      gensol, eller mer nøyaktig: sensommermorgensol. Var det ikke, tenker du,
      skyggen av det gammeldagse sprossevinduet som gjorde utslaget, ikke på
      gulvet, men på veggen over dere, og du sprikte med fingrene og lot skyggen
      av hånden din bevege seg mot skyggen av vinduskorset, og hun sprikte med
      fingrene og lot skyggen av hånden sin bevege seg mot skyggen av vindus-
      korset, fra motsatt retning, for moro skyld, slik at begge henders skygger
      møttes og forsvant i vinduskorsets skygge, som om de møttes i skjul, og
      noe du ikke kjente i deg selv møtte noe hun ikke kjente i seg selv, på et sted,
      et skjule- eller møtested ingen av dere kjente, og dere kjente forresten ikke
      hverandre i det hele tatt, der i morgensolen; kanskje er nettopp dét stadiet,
      
      278
    Page 279: |
      tenker du, med et åndsfraværende blikk på røntgenbildene av din ungdoms
      skjelett, det beste av alle forelskelsens stadier, der hvor alt bare er en kaskade
      av urealiserte muligheter, som å stå foran en uoverskuelig fornøyelsespark
      av stillhet (bare et svakt gny fra orkesteret som stemmer instrumentene et
      sted bak trekronene), og lukke øynene et sekund, og sukke av forventning
      foran hovedporten, der lyspærene stråler i mørket, før man trer inn, og de
      enkelte attraksjoner blir mer og mer bråkete, mer og mer vulgære, treng-
      selen stadig større, utroperne frekkere, påfunnene simplere, farvene mer
      glorete, sminken mer outrert, og prisene, overalt, blir høyere for hver gang,
      stadig høyere for stadig mindre glede, inntil det hele er omskapttil et hyl-
      ende mareritt, som om det påkostede og rituelle festfyrverkeriet ble utløst
      i en fengselscelle; eller det motsatte, like gjerne det motsatte, musikken dør
      hen i et nølende diminuendo, pariserhjulet stanser, intet hyl høres mer fra
      berg- og dalbanen, juksegeværene er tomme for ammunisjon, radiobilene
      får ikke strøm, selv spøkelsestoget er innstilt og skremmer ingen, grusgan-
      gene ligger folketomme. Og til slutt slukkes alle de strålende lyspærene og
      alle de fantasifulle lyktene, én for én, inntil hele denne lystens vidunderver-
      den ligger øde og tom, løvet faller, det blir plutselig høst, og frost, vinter,
      det snør, fornøyelsesparken ligger nedsnødd, mørklagt og nedsnødd, nå er
      det bare snøen som lyser.
      
      Du sier det ikke, du bare tenker det, for det finnes ingen du kan si noe
      slikt til, det ville lyde patetisk, sentimentalt og selvmedlidende (for det im-
      pliserer at du ikke har vært lykkelig etterpå (og det har du ikke, men det
      hjelper ikke i konversasjonens edle kunst), etter at det ble slutt med henne,
      at du er ulykkelig, at du klager), en replikk fra en slik film kvinner snufser
      over, en halvglemt roman fra forrige århundre, men du kan si det til deg
      selv, og du undres hvor mange mennesker som sitter og sier til seg selv, eller
      bare tenker de umulige ordene: Den gangen var jeg lykkelig, og det faller
      aldri noen (de andre, det vil si de som er lykkelige nå, eller som aldri har
      vært lykkelige, hverken lykkelige eller ulykkelige?) inn at det kanskje kan
      være sant, at man en gang (en kort stund) var lykkelig, og ikke er det lenger,
      det faller dem aldri inn, for dette er den synden de, hvis de hadde vært kir-
      kefedre (hvilket de kanskje, på sin måte, er), ville føyd til som den åttende
      dødssynd, ved siden av Hovmod, Misunnelse, Vrede, Livslede, Gjerrighet,
      Fråtskeri og Hor, med andre ord Nostalgi; velsaktens, tenker du (for deg selv,
      
      AVLØSNING | 279
    Page 280: |
      stadig for deg selv), fordi dette er de menneskene som skal bygge Fremtiden,
      en fremtid de pussig nok virker nostalgiske over, de lengter, de lengter, de
      skal produsere sin store fremtid i en tvers igjennom trivelig, stor, men ikke
      for stor, lykkefabrikk, hjulene snurrer allerede flittig, derfor kan man ikke
      se seg tilbake, der ligger bare en kompost av dager, møkk, dritt som ikke
      tjener til annet enn å gjødsle fremtiden. Fremtiden, alt som er godt ligger
      per definisjon i fremtiden, for hvis man ikke ble lykkelig en gang i frem-
      tiden, men bare hadde vært det en gang i fortiden, hvordan skulle da hju-
      lene holdes i gang? hva ville man da ha å streve for? hvordan kunne man
      da ha svette armhuler men et muntert smil om munnen? i visshet om at nå
      bygges lykken? hvor ville det bli av effektiviteten? den kommende lykkens
      glade, summende effektivitet? Den ville gå i dass. Men så lenge du tier stille
      om det, kan du tenke tilbake, og si det for deg selv, men bare for deg selv.
      
      Ryggvirvlene med de gapende mellomrommene ligner munner som
      ler. Du putter det svarte bildet ned i konvolutten sammen med de andre,
      stryker deg over haken, merker at du er ubarbert, ser på klokken, ser på
      krykken, ser på klokken igjen, vrir deg opp fra stolen ved å støtte deg på
      krykken (hoftearthrodesen fungerer tilfredsstillende; uttvilsomt, tenker du,
      var valget av smertefrihet og ubevegelighet fremfor smerter og bevegelighet
      riktig), og humper i retning av vinduet. Det holder på å lysne og igjen bli den
      dagen det var. Mot nord ligger ennå den mobile natten i form av en blåsvart,
      pløsete skybanke; fremdeles kan du se lynene, nå ikke som blendende blaff,
      men som tynne, hvite sprekkdannelser av lys i den svarte skyen, og braket
      kommer lenge, flere sekunder, etterpå; praktisk talt samtidig med den rit-
      sjøende lyden blusser flammen opp og legger seg horisontalt, smekker lik
      vimpelen fra akterspeilet på en passbåt (fyrstikken tilsvarer flaggstangen),
      slikker oppover (kanskje et hundredels sekund), føyses ned igjen og sluk-
      ner, etterlater bare en tynn, hvitlig røyk som tilsynelatende dematerialise-
      res nesten før du har sanset den: du står med en brent fyrstikk (nummer
      to) mellom fingrene, og hun har fortsatt ikke fått fyr på sigaretten.
      
      Noe med ild, javisst, på engelsk, halvt nynnet og halvt ledd ut av mun-
      nen hennes, det må være et sitat, en eller annen melodi du med dine snart
      seksogfremti år er for gammel til å huske (du undrer på hvor mye yngre hun
      egentlig er), og du er glad det er såpass mørkt at det flaue ansiktsuttrykket
      
      280
    Page 281: |
      ditt antagelig synes dårlig, ihvertfall ikke så lenge du ikke gjør det du må
      gjøre, nemlig å ripe av én til (og dermed utsette deg for lyset fra fyrstik-
      ken). Du gjør det, men denne gangen ikke uten omhyggelige forberedelser:
      du tar en fyrstikk ut av esken, plasserer sistnevnte gjenstand mellom høyre
      tommel- og pekefinger (du er keivhendt), klemt så godt inntil hånden som
      mulig, og den kvikt gnurende bevegelsen som utvikler nok friksjonsvarme
      til å antenne svovelet fortsetter du uten avbrudd ned under esken (som
      bærer påskriften To øre for et bedre liv), til inni den hule hånden, der flam-
      men nå besinner den rosa huden og slipper lys ut gjennom fingrene, slik at
      det minner om en snølykt; også denne flammen flakker faretruende mens
      du løfter den varsomt, som holdt du en skje medisin, opp mot ansiktet
      hennes, samtidig som hun bøyer seg ned, og dere møtes på halvveien, hun
      holder håret unna ilden, så det er ikke håret hennes som berører hånden
      din idet sigaretten møter flammen, det er den lange, tunge øredobben av
      sølv som dingler og snerter borti huden din med en avbrutt pendelbeve-
      gelse, som fortsetter fra det øyeblikket hun retter seg opp igjen og takker,
      kanskje med en litt ironisk snert i stemmen. Du tenker at *hun* røyker ikke.
      Du rekker såvidt å tenne din egen før flammen blir kvalt av vinden igjen.
      
      Og likevel, tenker du, plutselig opprømt (og stadig litt full), eller sna-
      rere: føler du, for tanken kommer (og fordufter) så fort at den ikke rekker
      å finne sine detaljer (som et kart tomt for stedsnavn): selv øredobben er
      deg egentlig totalt fremmed, og da den berørte deg (og ikke håret hennes,
      eller tilogmed hånden, som du kanskje hadde håpet), så var det tross alt en
      verden du ikke kjenner som traff deg, det vil si dette ørehenget som hun
      formodentlig har valgt ut av for deg ukjente årsaker (du liker det ikke),
      men grunnen til at hun valgte akkurat det må henge sammen med hen-
      nes personlige smak, som i sin tur må henge sammen med de bakenfor-
      liggende trekkene i hennes personlighet (du gjetter på et visst behov for å
      vekke oppsikt, kanskje en anelse ekstravaganse) som fikk henne til å velge
      akkurat den øredobben, som i sin tur må henge sammen med det man
      kan kalle hennes indre, endog ned til hennes irrasjonelle lyster og begjær,
      som det heter, hennes sårbare punkter, hennes frykt eller hjelpeløshet eller
      aggressivitet, som i sin tur må henge sammen med hele den overordentlig
      komplekse konstellasjonen av samtlige determinanter, denne moskitosver-
      men av større og mindre skjebnegudinner, som tilsammen sørger for at et
      
      AVLØSNING | 281
    Page 282: |
      menneske blir som det blir; men i alle fall, alt slikt høyttravende pissprøik
      tatt i betraktning eller ikke, tenker du, så var dét som for et par sekunder
      siden nesten fikk deg til å gyse, det svimlende *fremmede* (eller, mer nøyaktig,
      det feminine, tillokkende fremmede; hvis hun hadde vært deg motbydelig,
      ville du heller grøsset av ubehag) ved henne, hun var (og er fortsatt, nå, to
      sekunder senere) en kvinne du ikke kjenner (du kjenner heller *ikke* henne),
      og kanskje blir hun snart en kvinne du i det minste kan kjenne på (men
      du ville heller kjenne på *hennes* hals enn på dennes bryster); hun spør hva
      du ler av, og istedenfor å utbasunere din plumpe vits svarer du Ingenting,
      men hun insisterer Det går ikke an å le av ingenting, det er alvor i enhver
      spøk, kanskje det var meg du lo av, og du sier Her var det ingen spøk, men
      dette er alvor, og bytter hånd til sigaretten, og legger armen rundt skuld-
      rene hennes. Hun sier ingenting, hun bare ler.
      
      En hellelagt plass, omgitt av kommunale blomsterrabatter der de kom-
      munale vekstene nå begynner å bli avblomstret, halvråtne og sammenklist-
      rede, så vidt du kan se i det sparsomme skinnet fra de kommunale lyktene.
      Sigarettene er i mellomtiden blitt røkt inn til filtrene, mer eller mindre, og
      hun kaster sin på hellene uten å tråkke på den (den gnistrer litt idet den
      treffer bakken, og triller noen centimeter før den blir liggende i en fuge),
      og du kaster din på hellene, og tråkker på den, og på hennes. Dere stanser,
      av en eller annen grunn, ved en lyktestolpe (hvoril en avisbudkjerre med
      store gummihjul er fastlenket), og du benytter sjansen til et hederlig forsøk
      på å kysse henne; først treffer du bare munnviken, hun snur seg halvhjertet
      bort, men ved neste forsøk lykkes det, så noenlunde (og mens du kysser
      henne glemmer du at du har tenkt på hvordan det ville være å kysse henne),
      og samtidig som tungen din begynner å romstere lik en tannlegefinger inne
      i munnen hennes, forsvinner bildet av ansiktet hennes (fra øyeblikket før
      kysset), men etterbildet, eller snarere din erindring om det, fortsetter å sive
      ut av en prosjektør et eller annet sted inne i labyrinten av hjernevindinger:
      den ennå sommerbrune, friluftsjekke ansiktsfarven i underlig kontrast til
      de sirlige, smale (sikkert nappende) øyenbrynene (og det ene brutt av en
      liten vorte som det forundrer deg at hun ikke har fått fjernet), de tunge
      øyenlokkene, som synes å finne et ekko i posene under øynene, eller nei,
      som om pupillen var en stein noen hadde kastet i vannet, og det spredde
      seg ringer: først iris, så øyenvippene (oppe og nede), så øyelokket og hud-
      
      282
    Page 283: |
      kanten langs undersiden av øyet, så øyebrynet og posen under øyet, og til
      slutt, svakt, hendøende, de bueformede rynkene over øyebrynet og øverst
      på kinnet, fjernt fra nedslagets sentrum; du kunne vært en stein, og noen
      kunne kastet deg nedi det vannet, og du ville blitt borte for alltid.
      
      Nei. Ikke i de øynene. De øynene som er lukket idet du trekker ansiktet
      ditt tilbake etter kysset, eller kyssene, når du synes det, eller de, har vart
      lenge nok, øynene som akkurat nå åpner seg, glippende, som etter søvn,
      mot deg, mens et (halvt ømt, halvt ironisk) smil brer seg over ansiktet fra
      munnen (igjen denne assosiasjonen til ringer i vannet), og det er når hun
      smiler at hun virkelig eldes rett for øynene på deg, ansiktet hennes krølles
      som en tom pose, eller snarere som overflaten av et brød som har ligget
      for lenge i posen, det sprekker lik fernissen på et gammelt maleri, de fine
      trådene av rynker yrer frem fra ingensteds, tenker du, nei, fra inne i henne,
      liksom de alltid hadde vært der, de har alltid vært der, tenker du, vært der,
      inne i henne, siden hun ble født, de synes bare ikke de første årene, men
      med tiden (bokstavelig talt) lekker de ut, mer og mer, strømmer som lyd-
      løse, eroderende bekkefar ned over ansiktet, fra en uttømmelig olle inne
      under ansiktet, som om tidens eget grunnvann piplet der inne et sted, eller
      rett og slett som om oldingens tusenrynkede ansikt lå fullt ferdig der helt fra
      begynnelsen av, fullført til minste detalj, bare skjult under tykke og bedra-
      geriske lag av ungdomssminke, som faller av etterhvert, ja, som om tiden
      mellom spebarnets oppblåste rynkeansikt og oldingens innfalne rynkean-
      sikt (en eneste lang ekspirasjon: livsløpet) bare var en quantité négligeable,
      en ubetydelig passus, et allerede glemt mellomspill før neste spebarnsfjes,
      som, i sin tur, med ufattelig hastighet eksploderer i et nytt oldingefjes (du
      kan forestille deg hvordan rynkene og nyvene plutselig slår ut, som sprek-
      kene i en kampestein i det tusendels sekundet etter at dynamitten er deto-
      nert, men før steinen blir knust), og så videre, i en vill rytme, slik at man til
      slutt ikke vet om oldingen eller den nyfødte kom først, om det er et oldin-
      geansikt eller et spebarnsansikt man til enhver tid ser, eller at det egentlig
      kan komme ut på ett.
      
      Men det som plager deg, mens du betrakter det ikke lenger unge ansiktet
      der det smiler (freidig og forlegent på samme tid) mot deg i halvmørket,
      det er ikke egentlig hennes svinnende skjønnhet (hvis hun i det hele tatt
      
      AVLØSNING | 283
    Page 284: |
      er pen), det er vissheten om at den samme prosessen bearbeider ditt eget
      ansikt (og der er den kommet lenger), men heller ikke der er det en even-
      tuell tapt øyenslyst som bekymrer deg, det er denne uthulende følelsen av
      noe ugjort, noe som er for sent, noe (du vet bare ikke hva) det er for sent å
      gjøre omigjen, for sent å gjøre i det hele tatt: i en drømmeaktig filmscene
      går du langs hovedgaten i en småby, og butikkene stenger bak deg én etter
      én mens du går, dørlåser, lemmer og gitre for vinduene, og du kommer på,
      etterhvert, mens du går, hva du skulle hatt, noe absolutt nødvendig hver
      gang, og det er ennå langt igjen til den siste kramboden, men du har alle-
      rede en anelse om at når du står på den ødslige, forblåste veien i den andre
      enden av byen, så mangler du stadig alt, nei ikke alt, men det viktigste, du
      mangler det viktigste. Bare at dét dette drømmebildet, denne lignelsen i sin
      allegoriske distanse ikke kan uttrykke, det er den rå smerten du føler ved
      tanken.
      
      Gjorde det vondt? Du svarer benektende mens du biter deg i leppen og
      halter videre, etter at du klønete klarte å slå kneet mot avisbudvognen. Hun
      insisterer imidlertid på å blåse på, hun haler opp buksebenet (du kjenner
      plutselig at det trekker iskaldt) og blåser på kneet ditt; du står der fanget
      (av din egen høflighet, ikke hennes fysiske styrke) mellom hendene hen-
      nes, du kjenner den sensommerlige, eller tidlig-høstlige trekken ise over
      leggen (men hendene hennes er merkelig nok varme, du må innrømme
      at du liker det), du ser deg omkring, for du har ikke glemt at du er altfor
      gammel til slikt fjolleri, men ingen synes i nærheten, så du legger hånden
      på hodet hennes mens du stirrer mot åsene i det fjerne, de synes som mør-
      kere silhuetter mot den dypt kongeblå vesthimmelen, der det siste dagsly-
      set ennå (tilsynelatende) presses opp i en blek, speilaktig rand, svorkanten
      på et blått, celestialt fleskestykke, før det om litt vil bli trengt ned bak den
      svarte kollen av det massive mørket over, og fettranden av dag mellom åsen
      og himmelen blir helt borte.
      
      Kort pause. Så et nytt unisont latterbrøl fra uterestauranten, svakere
      denne gangen, deretter bare den relative stillheten igjen. Du kjenner pus-
      ten hennes mot det vonde kneet, hun kysser det, og du tenker på hvordan
      det ville være hvis det var hennes hender og hennes lepper som rørte deg,
      du kjenner hvordan smerten i kneet fortar seg og gradvis fortrenges helt av
      
      284
    Page 285: |
      ubehaget med den kalde trekken (ytterligere forøket av kvinnelig spytt som
      fordamper), og du forsikrer henne om at nå er det bra, og det tror hun på;
      hun lar det vide buksebenet falle ned igjen av sin egen tyngde, klapper kneet
      forsiktig, og sier, påtatt høytidelig. Hva sier Deres kone til dette?, men ang-
      rer seg umiddelbart og legger til, med forfyllet alvor. Det var dumt sagt (du
      kaster et forbauset blikk på din egen giftering, liksom for å få det ekteska-
      pelige faktum objektivt stadfestet; det slutter øyeblikkelig å engasjere deg),
      og du svarer Nei, hun ville si (du lager en forvridd revystemme i fistel:)
      Gå tilbake og smell kneet mot kjerra én gang til, så jeg får se hvordan det
      hendte slik at vi kan unngå slike episoder for fremtiden jeg har forresten
      nok å bekymre meg om og dessuten har jeg en forferdelig hodepine; og
      selv gjennom rusens tankeoverdøvende fossedrev hører du hvor tarvelig det
      låter, men hun kniser ikke desto mindre med halvt undertrykket fryd, eller
      skadefryd (latteren virker på sett og vis for ung for henne, som om hun
      skulle lånt en tenårings fillete dongeribukse overskriblet med idolnavn),
      nettopp slik amatørteatrets like lokale som entusiastiske og naive publi-
      kum skal gjøre. Du assosierer (uutalt) til verden som en scene, men fin-
      ner det misvisende, det virker for profesjonelt, det er amatørteater det hele
      dreier seg om, alle rollene spilles på den samme ubehjelpelige måten, grelt
      og sausete samtidig, overspilt og underpoengtert, febrilsk og dvaskt, rigid
      og rotete, hele tiden noe som skjærer i øynene og ørene, en beklemmende
      følelse av å få se både for mye og for lite, de opptredende er pinlig nakne
      og pansrede på samme tid, ingenting lykkes de virkelig med, alle kløner
      seg gjennom livet, og forsøkene på å utfordre stereotypene like stereotype
      som stereotypene, den alltid moteberedede forretningsmann, stinkende
      av dyrt etterbarberingsvann, med dokumentkofferten kjekt veivende i hån-
      den og hodet fullt av platte liksomfilosofiske fraser som skal gjøre det å tjene
      penger til en form for tankevirksomhet, han like latterlig dilettantisk som
      den rettferdig harme ungdomsopprøreren med sine troskyldig forsøplede
      insignier fra fillehaugen, skrikende etter oppmerksomhet fra en dypt sav-
      net, ikke eksisterende, hyperkonform prøysserfar som nekter å banke ham
      opp på anstendig vis; bare smerten og leden og fortvilelsen og sorgen og
      angsten er overbevisende, men de kommer aldri til uttrykk, tenker du, de
      er stengt inne i hvert menneske lik en flokk utstoppede gribber som blir
      levende hver gang ingen ser på dem (altså gribbene), eller muligens, unn-
      taksvis, glimtvis, i de øyeblikkene den som lider glemmer å se på seg selv.
      
      AVLØSNING | 285
    Page 286: |
      Hvis jeg ikke er farlig? spør du, og hun svarer Ja, det er jo ingen som kan
      se oss der nede i mørket. Det har blåst opp for alvor. Trekonene (synlige
      i silhuett mot himmelbrynet) rykker og kaster på seg, noen ganger uni-
      sont, i samme retning, andre ganger asymmetrisk og til forskjellige kanter
      (omtrent som om en gigantisk, usynlig hånd rufset til en grønn pels), skub-
      bet av ymse hvirvler og drag i luften, og med varierende elastisitet i stam-
      mer og greiner, det virker forbløffende dramatisk, som om scenen krevde
      lynild, tordenskrall og regnskyll, mens det i virkeligheten foregår nesten
      lydløst, når unntas duren av passerende biler bak grønnsværet etsteds, og
      suset av vinden over dere.
      
      Stien er kunstig anlagt, såpass ser du, den snor seg, buktende og slyn-
      gete, i hårnålssvinger ned en skråning; langs kanten hindrer forstøtninger
      av korte, loddrette stokker jorden i å rase ut, og gir det hele (i den grad du
      kan se det i mørket) et tilstrebet rustikt og gammelmodig preg. Selve stien
      er belagt med fin, hardtrampet grus, og hvor høydeforskjellen er særlig stor,
      finnes trappetrinn av jord og trestokker lagt på tvers; denne ferdelsåren
      (men betegnelsen halter noe, dette er romantikk) er såpass bratt og smal
      og full av uregelmessigheter at dere ikke lenger kan gå tett omslynget (som
      det heter), særlig ikke i deres berusede tilstand, dere må nøye dere med å
      holde hverandre i hendene, støtte hverandre, dra hverandre tilbake, i rykk
      og napp, snart hun foran og du etter, snart du foran og hun etter, hun kan
      plutselig trive tak i jakkeslaget ditt for ikke å falle idet hun snubler, og du
      må, i din tur, gripe fatt i en utstikkende grein for ikke å bli dratt med, og
      det er mens dere står slik og vipper, veivende, semaforerende med armene,
      eller rettere sagt akkurat etter at dere har gjenvunnet likevekten, at hun sier
      Tror du du kunne bli glad i meg? (og det slår deg at du ikke ville nøle med
      å svare *henne*, om hun spurte, men det kommer hun ikke til å gjøre; dette
      er ikke *henne*, og du svarer:) Er ikke dét litt sent å si noe om, men hun har
      ikke engang hørt etter, hun bare fortsetter *Du må bli det ellers er det ikke*
      *noen vits i jeg tror at alle egentlig ville gå rundt og skrike etter å ha noen*
      *som var glad i dem hvis de turde gjøre det omtrent som hvis du har gått*
      *deg bort i skogen og plutselig skjønner det og blir virkelig redd da roper*
      *du for at hvem som helst skal høre nei jeg mener ikke at det gjelder hvem*
      *som helst heller men ...,* og under denne pinlig følsomme talestrømmen
      stirrer du opp i luften, du kan skimte silhuettene av trærne som rykker og
      
      286
    Page 287: |
      kaster på seg, mens vinden nesten ikke merkes der nede hvor dere befinner
      dere, liksom det foregikk et veldig drama oppe i løvet, noe skakende og vilt,
      som samtidig ikke angikk dere, en fjernsynsreportasje om en orkan under
      fjerne himmelstrøk, og mellom greinene som rykker og kaster på seg, ser
      du et stort passasjerfly, eller mest lysene fra det, noen stabile lys og noen
      blinkende, noen røde og noen hvite, og når hun slutter å snakke kan du
      såvidt høre motorlyden fra det.
      
      En bekk. En bred bekk nede i mørket, enkelte matte glimt (antagelig
      bestemt dels av de blåsende trærnes rykk, som åpner og lukker løvverket
      mot den ennå litt lyse himmelen, dels av strømningene), blink som forteller
      om vann i bevegelse. Dere står tause og ser på det, inntil hun bøyer seg ned
      for å granske noe som ligger på bakken, noe rødlíg, rundaktig og avlangt;
      hun tar gjenstanden opp, finner at det bare er en tom leskedrikkboks, og
      slipper den rett ned, uten å kaste (et tynt, metallisk klunk i stillheten), mens
      hun sier, ut i luften, Har du noengang voldtatt noen? og du sier Hva? og
      hun sier, uten å vente på svar, Det var en fyr jeg kom i snakk med på en
      bar i utlandet en gang de andre sa forresten jeg var gæren som gikk ut sånn
      alene han fortalte i detalj hvordan han kunne voldta meg han var ekspert
      han ville kjøre to fingre opp i neseborene mine og samtidig lukke munnen
      min sånn at jeg ikke kunne skrike mens han holdt begge armene mine bak
      på ryggen og da jeg sa at jeg tvilte på om han ville klare dét svarte han ingen-
      ting bare brettet opp skjorteermet og viste meg underarmen den yrte av
      muskler han drev med styrketrening i et helsestudio han var ganske kjekk
      og høflig og spanderte et glass appelsinjuice på meg og ga meg adressen før
      han gikk.
      
      Du skjønner ikke hva hun egentlig snakker om, men du skjønner at det
      er noe du ikke skjønner et sted, og du tenker at *hun* aldri, ikke på noe vil-
      kår, ikke under noen omstendighet, ville spørre om noe sånt eller fortelle
      en sånn historie på en sånn måte, eller kan det være noe du bare innbilder
      deg, fordi du ikke kjenner *henne* godt nok, egentlig ikke kjenner henne i det
      hele tatt, kanskje ville hun (og du ekles ved tanken) nettopp kunne stille et
      sånt spørsmål og fortelle en sånn historie på en sånn måte, selv om hun,
      som det heter, ikke virker sånn, men kanskje er hun bare mindre spontan.
      Du tenker at hadde du forutsett dette eventyret (eller 'eventyret'), hadde du
      
      AVLØSNING | 287
    Page 288: |
      sluttet med de forbaskede medisinene, du aner jo ikke hvordan det vil gå
      hvis det skulle bli til noe, du har ikke prøvd etter at du begynte med dem,
      du har kanskje, i verste fall, valget mellom å leve og ikke kopulere eller dø
      og kopulere, skjønt snarere i omvendt rekkefølge, og du sier plutselig, gra-
      vitetisk, Nei jeg er tross alt ikke av den sorten som voldtar kvinner, hvis det
      er dét du er ute etter, og hun sier Jeg tenkte meg det, og hun tar rundt deg
      og legger hodet inntil skulderen din, og sier, igjen med beruset alvor Du er
      så søt. Det er denne typen replikker du hater. Eller gjør du det? Du kjenner
      brystene hennes mot brystkassen din. Du hører vinden slite i trærne over
      dere, en stadig, tilbakeholdt og herjende bevegelse av løv, greiner og kvister,
      som om buret kjempet for å slippe løs fra det ville dyret.
      
      Den lille skogen er nå bare en dunkel ubestemmelighet av vekster, og mens
      du forsøker å konsentrere deg om hva du skal si eller gjøre (bortsett fra å
      stryke henne over ryggen og holde henne tett inntil deg) stirrer du dumt
      inn i det voksende mørket (i dobbel forstand; men ikke helt dét heller, for
      hverken trærne, blomstene eller gresset vil vokse noe mer nå); vedskien
      (eller den øverste tredjedelen av den) er fullstendig gjennomtrukket av ild,
      omtrent slik en kompress kan være gjennomtrukket av blod og materie,
      den ulmer uten flammer, rød-oransje og gulhvit; du kan forestille deg hvor-
      dan gløden i den knudrete overflatens mest fremspringende deler skifter til
      kremhvitt hver gang han puster til ilden, for så å synke tilbake til lyserødt
      igjen.
      
      Han holder trestykket tett inntil den lille jernlampen, kan du se, hvis skål
      (av form som en miniatyrgryte) du antar er fylt med olje, olje som ennå
      ikke er antent, for det er skjæret fra den glødende vedskien, ikke fra lam-
      pen, som stryker over guttens ansikt, slynger en trekantet skygge opp fra
      nesevingen, graver en dyp grop i partiet mellom kinnbena og øret, og lar
      hele hodet, fra pannen til nakken, i mørke, slik at ansiktet fremstår nesten
      som en flat maske (men hvorfor får du her den irrelevante assosiasjonen
      'slaktemaske'? kanskje fordi storfe som slaktes med dette instrumentet ikke
      sjelden har hvite bliss som ligner masker?), bare det ytre ørets irrganger av
      brusk har et svakt lysskimmer over seg. Men slik selve gløden i trestykket må
      bli sterkere og svakere ettersom han blåser eller ikke blåser på det, slik må
      lysskjæret over ansiktet hans likeledes bli sterkere og svakere ettersom han
      
      288
    Page 289: |
      blåser eller ikke blåser, med andre ord vil de opplyste hudflatene utvide seg
      hver gang han blåser, og de mørklagte trekke seg sammen, og de mørklagte
      flatene vil utvide seg, og de lyse trekke seg sammen hver gang han slutter
      å blåse, for å trekke pusten.
      
      Du har glemt alle talene, men du har fortsatt et meget klart erindrings-
      bilde av det dekkede langbordet og gjestene under de bladrike, nettopp
      avblomstrede epletrærne, i sommer, på sekstiårsdagen din, og du tenker
      deg, med et anstrøk av vemod, at han er såpass ung at han ennå kan synes
      det er forbundet med en viss spenning å tenne en lampe på denne måten,
      at han ennå ser på det som siden skal bli en hverdagslig, mer eller mindre
      enerverende handling (å tenne oljelampen ved mørkets frembrudd), som
      en viktig og betrodd oppgave av en viss, nesten liturgisk tyngde. Du ser
      ingenting av rommet omkring ham. Hvis det brennende trestykket plutselig
      ble slengt ned i en vannpøs eller lignende, ville interiøret sannsynligvis ligge
      i stummende mørke. (Av og til kan du bli grepet av et innadvendt raseri,
      eller forakt, hvis ikke skam, over din klamring til dette tross alt trøsterike
      halvmørket, dette linne, hundrevis av år gamle clairobscur, disse varme,
      mettede farvene, dette anakronistisk-balsamiske tilfluktsrommet hvor gra-
      ven er en vugge, den vugger deg, med en lydløs, innsmigrende gondolrytme,
      du dør ikke, du sover med åpne øyne, drikkende øyne, øyne slurpende
      trøstens kildevann av det gode mørkets hånd; alt dette mens du forsøker å
      glemme det, det terroristiske, hvite lyset, det blendende, hverken kunstige
      eller naturlige lyset i korridoren uten begynnelse eller slutt, uten dører, uten
      vinduer, uten noe annet menneske, korridoren av rå betong hvor det hvite
      lyset skal fortsette å torturere deg på ubestemt tid, for du kan ikke lukke
      øynene, du springer panisk gjennom den, uten noensinne å bli utslitt, du
      kan ikke komme ut, du er aldri nærmere utgangen enn du var til å begynne
      med, og hvis du snur og løper den andre veien kommer du aldri nærmere
      inngangen enn du var før du snudde, det hersker fullstendig taushet der,
      men du hører et skrik som aldri slutter, luften der inne er ikke til å puste
      i, men du blir aldri kvalt, det er ingenting å se på, men du kan ikke lukke
      øynene, du slipper aldri unna det smertende hvite lyset, skrekkens alltid
      brennende lys uten en kubikkcentimeter mørke, smerten er bare lys, og det
      finnes ingen som kan slukke det, lyset er bare smerte, mørket er en trøst,
      uvitenhetens mørke, som aldri skulle vært spredt, du vet for mye selv om
      
      AVLØSNING | 289
    Page 290: |
      du vet lite; den korridoren vil du glemme, og du lykkes, du lykkes som regel,
      men den vil alltid skimre svakt i deg et sted, som var du en neddimmet
      lampe man plutselig kunne skru på fullt, nemlig når du igjen er dømt til å
      springe panisk gjennom deg selv.)
      
      Klesdrakten hverken prangende eller fattigslig. Brystkassen dekkes av
      noe som ligner en brynje eller et slags fangskinn. Skimmeret fra den glø-
      dende vedskien får to tomme knapphull i den ene mansjetten hans til å
      lyse med et rødskjær som fra to vinduer i en mørklagt bygning hvor brann
      har brutt ut. Selve anstrengelsen ved å puste til ilden former ansiktet hans,
      lik våt leire eller flytende glass, og får det til å bule apeaktig under opp-
      stoppernesen, ikke bare kinnene, men også området mellom underleppen
      og haken, og, i enda større grad, området mellom overleppen og nesen. I
      dette sekundet av pust mot det brennende trestykket kan du se hvordan
      han antar en slående likhet med en ape, en sjimpanse, nærmest, som om
      den elementære fysiske anstrengelsen med å puste også pustet liv i en så å
      si frenologisk påviselig atavisme, slik et hvilket som helst menneske, rinner
      det deg i hu, bare det er (eller tror seg å være) uobservert (eller står i et
      ekstremt fortrolig forhold til observatøren), eller bare glemmer seg, kan
      sno ansiktet i de besynderligste, mest zoologiske folder, aldeles ubevisst,
      for eksempel mens det piller seg i nesen eller konsentrerer seg om et vans-
      kelig detalj arbeid (og hvis dette forekommer hos noen man elsker, særlig
      i et tidlig stadium av forelskelsen, vil det sannsynligvis gjøre en beklemt,
      nedslått, forpint: man vil ikke tro at den elskede i det hele tatt kan inne-
      holde, så å si, slike ansikter som ligner vemmelige, smakløse gummimas-
      ker).
      
      Den lille oljelampen, som stadig ikke er tent (og som aldri blir det),
      og ansiktet hans, et apeaktig fjes, lik en påminnelse om menneskets felles
      evolusjonære hopehav med apene (selv med aldri så store bollekinn vil,
      la oss si, en hest eller en fugl aldri få et overbevisende simiesk åsyn), en
      felles opprinnelse du kjenner til, men ikke han, eller de andre mennes-
      kene du kan tenke deg omkring ham. Hvis noen annen fra den samme
      tiden kunne se dette tilfeldige og flyktige apefjeset i lyset fra det bren-
      nende trestykket, ville de aldri falle på å sette det i forbindelse med noe
      slags genetisk alvor; det ville vært et apefjes, litt komisk kanhende, men
      
      290
    Page 291: |
      ikke noe mer, mens det for deg er som om et tog av all verdens levende
      og utdødde aper, alle disse dryopitheciner, ramapithecuser, lorier, makter,
      colobuser, gibboner, bavianer, makaker, gorillaer, sjimpanser og halvaper,
      apemennesker, australopitheciner og hva de nå heter, alle sammen tren-
      ger seg på i en utålmodig skubbende kø bak den tynne ansiktshuden, bak
      den fint formede munnen, hendene og øynene, som tilsammen beherkser
      ilden (noe ingen ape noensinne har gjort), ved henholdsvis å blåse, holde
      og betrakte (bevisst, ikke instinktivt), dette egentlig uhyre kompliserte og
      avanserte samspillet mellom gripeevne, pust og tenkende blikk, eller re-
      flektert blikk (øynene som kan se seg selv i speilet og vite at de ser seg selv
      i speilet) som mestrer ilden, og dermed kan forskyve forholdet mellom lys
      og mørke, slik at man ikke er avhengig av de naturlige lyskildene for å se,
      eller, annerledes uttrykt, ikke trenger bruke hundretusener eller millioner
      av år på å utvikle skarpt nattssyn, men kan fortrenge mørket ved å holde en
      brennende vedski inntil en oljelampe av jern, som siden vil lyse med rolig
      flamme i mange nattetimer. Uheldigvis følger redselen for mørket også
      med.
      
      Lampen aldri tent. Det du ser, er det endeløst hengende sekundet før
      oljen antennes, mens ennå bare trestykket brenner. Derfor får du hel-
      ler aldri se lyset fra oljelampen, og du får aldri vite hvor den siden blir
      båret hen, hvor den blir plassert, hva den skal belyse (bok, skrivepapir,
      håndarbeid, mynter, mat, urverk, seletøy, spillkort, noter? eller rett og
      slett trappetrinn, trappen opp til soverommet?), hvem den skal lyse for
      (guttens far, mor, søsken, besteforeldre, øvrige slektninger, venner, stefor-
      eldre, foresatte av annet slag, håndverker, prest, embetsmann, fattigfor-
      stander, eller noen helt andre?); de neste sekundene, eller minuttene, som
      kunne forklart dette, ligger i mørke for deg, like mye som sekundene,
      eller minuttene, før dette (formodede) øyeblikket, og hvis ikke engang
      trestykket brant, ville du ikke se noe, overhodet ingenting. Det første
      du ser er imidlertid lyset fra nøkkelhullet (og det er ikke en figur der
      en sirkel og et trapes er smeltet sammen, slik det fremstilles skjematisk,
      det fremtrer bare som et punkt av gult lys, som om noen hadde boret
      hull i selve mørket) i en forlenget rett linje fra hodet ditt, nøkkelhullet
      i den døren du aldri benytter fordi det er umulig å få stolen igjennom
      den.
      
      AVLØSNING | 291
    Page 292: |
      Det er en lyd som mangler. Hvilken? Lyden av åndedrettet hennes, eller
      rettere sagt den snorkblandede, gispende hvesingen som forestiller pusten
      hennes (og du tenker på hvor latterlig det høres ut når noen babler om *den*
      *trygge lyden av en som sover ved siden av deg*), den du på fenomenalt vis har
      lært deg å ignorere, eller i sin tid ble tvunget til å ignorere, når du til slutt
      sovnet midt i den øredøvende biologiske larmen, av ren og skjær utmattelse,
      den er det som mangler. (Du har lenge hatt planer om en avhandling om
      *feminin snorking*.) Lik et følehorn, nå, henimot den andre sengehalvdelen,
      først forsiktig og nølende (som om armen, lik sneglens slimete antenner,
      bråsnart kunne trekke seg inn i seg selv); siden i voksende sirkler innenfor
      din begrensede aksjonsradius, hardere og mer klappende.
      
      Ikke noe menneskelig, bare en slunken dyne. Hånden din registrerer
      ingenting av interesse, bortsett fra at den aktuelle sengehalvdelen mot sed-
      vane er forlatt i uoppredd tilstand. Du må knipe igjen øynene når du ten-
      ner leselampen over sengen, men med sviende, blafrende blikk kan du bare
      konstatere at hendene dine allerede har sett det øynene nå kan stadfeste:
      en tom, uoppredd sengehalvdel. Står skapdørene på gløtt? Ligger det klær
      på gulvet? Hvor er telefonen? Innen rekkevidde? Eller under sengen? Står
      stolen helt inntil sengen, eller litt fra? Eller langt fra? Det er vanskelig å se i
      det begrensede lyset. Taklampen. Hvis du kunne tenne taklampen. Du ser
      den firkantede bryteren av hvit plast skimre svakt på veggen midt imot, den
      fordømte bryteren, du har tenkt på det i fire eller fem år nå, du skulle ha
      tilkalt en elektriker for å flytte den, over sengen, innen din rekkevidde, og
      nå er det for sent (hva mener du egentlig med det? som om taklyset aldri
      skulle bli slått på mer?), men du har nok annet å bakse med, har du ikke?
      Jo.
      
      Blåserør. Antagelig burde du øve deg i å skyte tørre erter (eller snarere
      stålkuler) med blåserør, fra sengen, inntil du treffsikkert, på første forsøk,
      ville ramme bryteren og tenne lyset, eller sprettert, kanskje, mer realistisk:
      nåvel, men hvem skulle plukke opp ertene (eller stålkulene) fra gulvet?
      (det ville bli, med hundre prosent treffsikkerhet, åtteogtyve, sier og skriver
      åtteogtyve erter (eller stålkuler) i uken, tenker du, nemlig 1 for lyset på om
      kvelden, 1 for lyset av om kvelden, 1 for lyset på om morgenen (ihvertfall i
      vinterhalvåret), 1 for lyset av om morgenen (ihvertfall i vinterhalvåret), = 4,
      
      292
    Page 293: |
      ganger 7 = 28, åtteogtyve, tjueåtte erter (eller stålkuler) i uken, vel å merke
      med hundre prosents treffsikkerhet, men det ville ikke kunne garanteres;
      med en treffsikkerhet på syttifem prosent (3/4, ville man måtte legge enda
      en fjerdedel til tallet, altså ville man komme opp i femogtredve, trettifem,
      sier og skriver trettifem kuler, og det bare på en uke, for å slå taklyset av
      og på), og hvem?, jo selvfølgelig du, fra stolen, du som sitter her hjemme
      og tvinner tomler mens du råtner sakte bort i alle fall, det skulle du gjøre,
      med kost og feiebrett, nei, med et avsagd kosteskaft med en tyggegummi i
      enden, det ville være mer elegant, det kunne lanseres som en egen gren av
      handicapidretten, etterhvert, du kunne bli innehaver av olympisk rekord
      på hundre tørre erter (eller stålkuler) for menn.
      
      Med sin sykelig blekgrønne skålform, sine oransje og vaniljesausgule
      sommerfugler, sine irrfarvede, gjennomført symmetriske, flatbrødstive blad-
      ornamenter, som klipt ut av syltynn is, og, ikke minst, sin gullbemalte
      knapp, med sine svungne, tungeformede utløpere i en konditorbarokk sir-
      kel rundt, triumferende plantet i skålens undre sentrum, lampens sydpols-
      punkt, lik et stykke brystvortepynt stjålet fra en danserinne i en luguber
      nattklubb. Taklampen. Du erindrer hvordan den, i skumrende sommer-
      kvelder, når vinduet står åpent på grunn av varmen, har en magnetisk virk-
      ning på mygg, nattsvermere og fluer, ikke minst fluer, som, titt og ofte, etter
      diverse like stundesløse som ørkesløse vandringer, finner sitt siste hvilested
      der oppe, i støvet, og de døde insektene avtegner seg som skygger mot glas-
      set når lampen tennes, døde roller i et dødt skyggeteater. Flueklokken. Du
      glemmer, tenker du, aldri den kvelden hun var ute (i såkalt dameselskap),
      og aldri kom hjem, og denne fluen, en helt vanlig husflue, hadde funnet, av
      alle byens hundretusener lamper, i sommerkveldens bløte tusmørke, akku-
      rat den lampen, hvor den begynte å vandre rundt, inne i den åpne skålen,
      eller rettere sagt langs kanten, nøyaktig langs periferien, og fluens skygge
      ble, av lyspæren bak den, vanvittig forstørret, en kjempeskygge som feide
      langs taket i store sveip, taktfast, utrettelig, omigjen og omigjen, den samme
      runden, i samme retning, en levende urviser, med lyset og sine døde arts-
      frender innenfor seg, omigjen og omigjen den samme formålsløse runden,
      den samme forvokste skyggen sveipende langs taket, et levende, eller snarere
      døende, urverk, rundt og rundt, den samme enorme skyggen kastet langt
      ut fra det uintelligente lille insektet; blinde esler i knirkende tredemøller,
      
      AVLØSNING | 293
    Page 294: |
      hester, eller utmagrede okser, som, uten å forstå det, heiser vann opp av en
      brønn, eller maler korn, ved å gå rundt og rundt, i den samme sirkelen, uten
      å forstå det, men nei, det stemmer ikke, tenker du, dette var totalt unyttig.
      intet korn ble malt, intet vann heist opp, tvertimot forsvant bare, for hver
      runde, en ørliten porsjon av fluens oppmagasinerte energi (etter fortæring
      av sukker, svette, ekskrementer, syltetøy, plantesaft, åtsler eller hva det kan
      ha vært av forefallende næringsemner fra den nyss forgangne dag), ørlite
      grann energi borte, for hver runde langs kanten av lampeglasset, uten at det
      kunne merkes på farten, som var tilnærmet konstant, bortsett fra, en sjelden
      gang, en kort pause, en tenkepause (liksom), som om fluen var i stand til å
      overveie situasjonen før den fortsatte sin totalt meningsløse ferd tilbake til
      punktet hvor den hadde startet, det samme punktet, for hver runde, eller
      et annet, et hvilketsomhelst punkt på sirkelen, omigjen og omigjen; den
      utmattende flueklokken, den drev deg nesten til vanvidd, i klinisk forstand
      av ordet, som om sirklingen var ledsaget av en utålelig, smertefull støy. Og
      du kunne ikke stå opp og slå av lyset for å få slutt på det.
      
      Bare duren, etterfulgt av et dirr og en sped klukking, som forteller om
      freongassens vandringer inne i kjølesystemets kunstige grotter og gallerier,
      og intet annet. Heller ingen meteorologiske lyder utenfra, ingen ulende
      vind, intet slag av regn mot ruten. Det er kanskje vindstille og snøfall, eller
      kulde og vindstille og klarvær, men du kan ikke se det, du kan ikke stå
      opp og trekke fra gardinene og se ut, og se på termometeret, hvor mange
      grader det viser. Du ligger der. Og du tenker, som utallige ganger før, på
      at for eksempel den hvite lysbryteren du kan skimte borte på veggen, for
      din del, nå, der du ligger, og må ligge, og må fortsette å ligge, inntil videre,
      er bokstavelig talt like lite mulig å røre som en stjerne du fester blikket
      på gjennom vinduet. Men ingen stjerne nå, for vinduet er like uoppnåelig
      som lysbryteren, for ikke å snakke om det som ligger utenfor vinduet, den
      svære massen med utstrødde lyspunkter som følger landskapets hevninger
      og senkninger som om den var en del av det, mens bybebyggelsen i vir-
      keligheten er en slags ad hoc-snylter, men ihvertfall, inniblant, under, bak
      lysene, er kravlende full av mennesker, usynlige på lang avstand, men dog
      mennesker, som du forresten aldri ville møtt i noe fall, aldri skal hilse på, og
      det er kanskje like bra, tenker du, mens du ligger der, fortsetter å ligge der.
      Du kunne, tenker du, med din monstrøse kropp, som ligner en halvknust
      
      294
    Page 295: |
      gresshoppe, like gjerne blitt redusert til bare et hode, et snakkende hode,
      det kunne blitt båret inn på et lokkefat av sølv når det var gjester i huset,
      og man kunne løftet av lokket, og mirakel! du kunne samtalt med gjestene,
      konversert intelligent om allehånde emner, som om du var et menneske
      og ikke bare et hode, hva du jo egentlig er, før gjestene måtte gå, og du tok
      høflig farvel, og lokket ble satt på, og sølvfatet med hodet ditt ble båret
      tilbake til skapet igjen. Eller noe i den retning.
      
      Åtte minutter over seks. Hva i all verden gjør hun oppe, eller tilogmed
      ute, på denne tiden? spør du deg selv. Du er like mange år som det er
      sekunder i et minutt, pluss syv til. Hvis et år hadde tatt like lang, eller like
      kort tid som et sekund, ville livet ditt hittil ha vart i omkring ett minutt
      og syv sekunder, og det ville, tenker du, forsåvidt vært nok i massevis,
      du skulle såvisst ikke tryglet maktene om å få bli en olding på halvannet
      minutt eller mer. Bortsett fra kanskje. Hvis ikke. I det hypotetiske tilfellet
      at. Medmindre. Alle disse menneskene, tenker du, som kan gå, gå på sine
      ben; når noen skriker gå! ut!: peil deg vekk! Til dem, så kan de gå sin vei,
      pelle seg vekk, endog løpe, beinfly, i påkommende tilfeller, alle disse men-
      neskene, som tror du har resignert, funnet deg i din skjebne, som det heter,
      den tappert smilende humørspreder, at du forlengst og for alltid har gitt
      opp tanken på å gå, mens du, som alle andre krøplinger, minst to ganger
      i uken drømmer, om natten, at du går, og minst to ganger i måneden, at
      du løper, og minst tre ganger i kvartalet at du danser, mens du hver eneste
      dag, i våken tilstand, tenker på hvordan det ville vært om du var frisk, du
      drømmer om mirakelhelbredelsen, det nye vidundermiddelet, den revo-
      lusjonerende behandlingen, alle disse drømmenes seige, ufordøyelige, søt-
      aktige kjøtt gnavler du på omigjen og omigjen, hver jævlige utslagne dag.
      Men ikke nå. Du har behov for å late vannet.
      
      Du roper det forhatte navnet hennes ut i mørket bortenfor lyskjeglen fra
      sengelampen, i retning av den halvåpne skyvedøren mot stuen, hvor det
      igjen, regner du med, finnes en halvåpen dør til entréen, hvor det igjen fin-
      nes en halvåpen dør til kjøkkenet, og muligens til badet. Du synes du kan
      høre hvordan stemmen din forflytter seg letende gjennom rommene, helt
      inn til sprekken mellom benken og komfyren (der lodottene samler seg og
      matsølet tørker) som når man kan se en liten virvelvind flytte vårlig strø-
      
      AVLØSNING | 295
    Page 296: |
      sand langs et fortau, over noen trappetrinn, halvveis inn i et gårdsrom, før
      den legger seg og blir sporløst borte. Hvor er hun? Hvor er telefonen? Etter
      en strabasiøs forflytning av den bevegelige overkroppen er du i stand til å
      fomle rundt under kanten av sengen; du gir opp prosjektet og vipper deg
      tilbake i ryggstilling etter at du har fått se den tomme telefonkontakten med
      de fire hullene som til sammen ligner et stilisert, syngende eller snakkende
      ansikt; det betyr at telefonen står i stuen, og at du ikke kan nå den, og at
      du ikke kan ta den hvis noen kaller, du må i tilfelle høre tålmodig på at den
      ringer, så og så mange ganger, inntil den oppringende person resignerer,
      du kan bare vente på at det sist hørte ringet også skal bli det siste, ett av
      dem blir det, og tausheten vil være som før.
      
      Du ligger her. Øynene dine, som nå har vent seg til halvmørket, ser
      tydelig hvordan det glimter i stolens rustfrie stål. Den står ikke ved siden
      av eller for enden av sengen, den står borte ved vinduet, i kroken mellom
      skapet og vinduet (og du forbanner den idioten som har satt den der, av
      ren makelighet, nei, latskap, for at hun, den friske, den oppegående, den
      omkringspringende, skal slippe å stusse borti det sjenerende invalidefor-
      flytningsapparatet). Teoretisk sett kunne du la deg gli forsiktig ned på den
      rosa frottésengeforleggeren (som du avskyr rosa!), hale deg, halvt sittende,
      med ryggen først, bort til stolen, og til slutt, med armenes rå muskelkraft,
      heise deg opp i den; du kunne også gjort det, i praksis, for tredve år siden,
      muligvis for tyve år siden, men nå er du en gammel mann, en gammel
      krøpling, og du vet at det, ikke i teorien, men i praksis, ville føre til at du
      ble liggende utmattet et sted på det harde gulvet, istedenfor, som nå, i den
      myke sengen, og derfor blir du liggende der, inntil videre, i sengen.
      
      Hele huset fylt med en susende stillhet som gjør det dobbelt så stort.
      Hva var det hun hadde sagt? Å være gift med deg, hadde hun sagt, er som
      å gå med en ryggsekk fylt med stein hele tiden, stein som ikke kan brukes
      til noe; og det går an å sette seg nedpå og hvile litt, men aldri å ta av seg
      sekken, hadde hun sagt. Er det i dag eller i morgen hjemmehjelpen skal
      komme? Du husker ikke. Hun har jo alltid, tenker du, vært feig og taus, taus
      og feig. Hun har gjort alt du har bedt om. Nei, ikke alt. Hun har gjort det
      hun har vært pliktig til å gjøre. Og ikke et grann mer. Du har ikke spor av
      nykker. Det hun kaller nykker. Det kan da ikke være mulig at?, tenker du,
      
      296
    Page 297: |
      at det liksom-vennlig knirkende hespetreet? Måtte i så fall i det minste ha
      lagt igjen, tenker du, i hvertfall plassert telefonen, tenker du. Men hva skal
      du gjøre når både telefonen og stolen er utenfor din rekkevidde? Er det i
      dag eller i morgen hjemmehjelpen skal komme? Du husker ikke. Du føler
      en plutselig trang til å rope om hjelp, som om du ville sprekke hvis det
      indre trykket ikke fikk slippe ut gjennom munnen, men du klarer å holde
      det tilbake. Du får ikke panikk. Du prøver å tenke på det fordelaktige ved
      situasjonen, nemlig at du slipper å stå opp og gjøre noe, du kan strengt
      tatt bare sovne igjen med god samvittighet, ettersom du er garantert ute av
      stand til å foreta deg noe som helst annet enn å ligge i sengen.
      
      Riktignok må du late vannet. Men hvis hun?, tenker du, hvis hun virke-
      lig? for godt?, tenker du, da betyr det i så fall (og du føler en glede som en
      luftning gjennom brystet, en bortimot lykkelig nervøs forventning, som om
      noen, inne i deg, tok støvkledet av en gedigen krystall-lysekrone og tente
      den til fest), og du innser, i samme øyeblikk, at det er slutt, slutt på det evin-
      nelige gnelderet, den evinnelige humørløsheten, den evinnelige fantasiløs-
      heten (du undres på om det var den, til syvende og sist, som gjorde at hun
      giftet seg med deg: hun kunne trolig rett og slett ikke forestille seg hvordan
      et samliv med en krøpling ville bli), den sammenbitte effektiviteten, den
      evinnelige hjelpsomheten (avbrutt av plutselige kynismer, slik hundeeier-
      nes berømmelige snille bisker før eller siden, til selvsamme hundeeieres
      grenseløse forbløffelse, skambiter noen på det groveste, og så, liksom for
      å unngå avliving, forvandler seg til den trofaste, harmløse familiehunden
      igjen, og stirrer på eieren og det skamferte offeret med de samme sørgmo-
      dige, snille, nesten menneskelig brune øynene som før), hun gjør jo alt du
      ber om, nei, ikke alt; hun har gjort det hun er pliktig til å gjøre, og ikke et
      grann mer; i så fall er du, ja, endelig, for et ord, tenker du, fri, fri! fra det
      avskyelige vesenet du gjennom så mange år, altfor mange år, har vært full-
      stendig avhengig av, som du (med sammenbitte tenner, under kvalt raseri,
      med en følelse av fysisk vemmelse) har måttet la deg hale, holde, støtte,
      vaske, skyve, snu og trille av, og så videre og så videre, det er, i så fall, slutt,
      forbi, over for godt, du er fri!, tenker du, fri! til å gjøre akkurat hva du vil,
      uten henne på slep, eller rettere sagt uten henne til å slepe deg, nei, uten
      henne på slep, hvem sleper hvem, ville ikke en normal mann skilt seg fra
      henne for lenge siden, tenker du? Jo. Men nå er du i alle fall fri.
      
      AVLØSNING | 297
    Page 298: |
      Disse sødmefylte tankene beskjeftiger deg, stadig mer detaljert utpenslet,
      lenge, det vil si ihvertfall i flere minutter, inntil du støter på det kjedelige
      faktum at du er en gammel, invalid mann som ingen har spesiell interesse
      av, at du ikke kan stå opp fra sengen og gå ut i verden, at det er for sent,
      definitivt for sent å begynne et nytt liv, at du aldri vil ha nok penger til
      å gjøre det du vil, at ikke engang den mest liderlig anlagte pleierske på et
      handicaphjem ville gidde å la seg begrafse av deg; og jo mer du tenker, jo
      mer går det opp for deg at din mulige, nyvunne frihet ikke kan brukes til
      noe som helst, den er like verdiløs som et lodd hvor bare ett siffer skiller
      besitteren fra hovedgevinsten (og det faller deg inn at det jo må inntreffe
      praktisk talt hver gang, ved ethvert lotteri: at noen har kjøpt loddet som
      er ett siffer fra hovedgevinsten, hverken mer eller mindre, at nummeret
      stemmer fullstendig, bortsett fra at det skulle endt med for eksempel et
      firetall istedenfor et tretall, og at dette loddet (som ender med et tretall) er
      nøyaktig like verdiløst som et hvilketsomhelst annet lodd, for eksempel et
      lodd femtusenogsekstini numre fra det vinnende tall).
      
      Du ligger der, i sengen. Kommer hjemmehjelpen i dag eller i morgen? Du
      husker ikke. Telefonen er utenfor rekkevidde. Stolen er utenfor rekkevidde.
      Toalettet er utenfor rekkevidde. Innenfor, derimot, ord, eller ordbrokker,
      som lugar, krydderduft, hver tir, eaterhending, matbuffet, tilbud, booking-
      telefon, m/ris salat og sau, kl. 13.00, boaslange; disse, med flere, på fiolett
      bakgrunn, takkete, forrevne avispapirbiter i tilnærmet (men ikke helt) til-
      feldig spredning, over et stykke fiolett papp, omhyggelig fastlimt; den ennå
      ikke lesekyndige lille grandnevøens collage som henger ved siden av sen-
      gen din, bitene revet ut på måfå, bokstavelig talt på tvers av ordenes betyd-
      ninger, av den ennå ikke lesekyndige, også ordene indisk mat, og han, den
      ennå ikke lesekyndige, uvitende om de mange hinduiske guder, alle disse
      Shiva, Vishnu, Ganesha, Devi, Krishna, Rama, Kali (dobbeltgudinnen, den
      nåderike, beskyttende mor, og den grusomme, ødeleggende, hun som dan-
      ser på hodeskaller), om karma og metempsykose; for ham, grandnevøen,
      tenker du, er alle disse tegnene, bokstavene og tallene, ennå bare ladet med
      en helt ubestemmelig, infantilt-magisk prestisje, han kan heller ikke lese
      ordene glødende hat og ondskap (og om han kunne lese dem ville han ikke
      forstå meningen med dem), for disse ordene, tenker du, har bare havnet
      der de er (på den fiolette pappen), ved en blind, analfabetisk tilfeldighet,
      
      298
    Page 299: |
      som rent materiale, og først om mange år vil han både være i stand til å lese
      dem og forstå hva de innebærer, først da vil han være i stand til å se tilbake
      på det han har gjort (hvis det fortsatt eksisterer) og finne en mening som
      ikke var hans.
      
      Du ligger her, i sengen. Du kan slå lampen av eller på. Det nytter ikke,
      tenker du, med diverterende tanker. Du slår den av. Dette for å se om det
      eventuelt kan spores et skimt av dagslys bak gardinen. Så er ikke tilfelle.
      Du slår lampen på igjen. Eller var det et spøkelse av vinterlys der allikevel?
      Du er usikker. Du slår lampen av igjen. Du prøver å gi pupillene (som har
      trukket seg sammen under det harde lampeskinnet) sjansen til å venne seg
      til den (eventuelle) nye, svakere lyskilden, fullstendig sirkelrund og hvelvet
      (det glinser i den sikkert uknuselige kuppelen), med en art beslag på topp-
      punktet, hvis lille svarte skygge der nede, like sirkelrund som det hele, gjør
      at det ligner et brustent fiskeøye, omkring to meter i diameter, men ut fra
      pupillens sentrum stråler stenenes mørke flekker i radiale linjer, velord-
      net som spillebrikker i utgangsposisjon, og det hele minner faktisk om et
      spillebord, en rulett, hvor edelstensrekkene tilsvarer linjene ut fra rulettens
      roterende sentrum, og messingbeslaget øverst den skinnende knotten på
      hasardspillets hjul.
      
      Men montereren står selvfølgelig dørgende stille, med sin lett mystiske,
      indirekte belysning fra under den brede, brunlakkerte listen langs hele
      omkretsen, og det som rører seg, sett fra etasjen over, der du befinner deg,
      er betrakterne, de makelig spaserende søndagsbesøkende som luter seg over
      de utstilte smykkestenene (det ser ut som de gjør en art reverens, et bukk),
      og, med nesen trykt mot glasset eller ikke, leser pappskiltene hvor mine-
      ralenes mer eller mindre fremmedartede, eksotiske og lærde navn finnes
      påtrykt. Der du står, støttet til rekkverket kan du se (med ditt ene øye)
      at det du vil kalle en yngre mann har en blank, hårløs flekk på issen (det
      forhistoriske menneskets forstenede skalle har et markert søkk, et krater
      av eggeskallstørrelse midt i pannen (en mulig dødsårsak, kanskje avtrykket
      etter en utslynget stein), og i den belærende teksten er den overflødige g'en
      i slutten av ordet «Cro-Magnong» klossete strøket over med rødblyant), og
      du observerer hvordan det dannes små grupper rundt montereren, hvordan
      hele omkretsen en sjelden gang blir besatt, som var man forsamlet til en
      
      AVLØSNING | 299
    Page 300: |
      konferanse rundt et bord, men stemmene hvisker for det meste respektfullt
      i den museale stillheten (den moderne skallen, som er der for sammen-
      ligningens skyld, har derimot ingen synlige skader, den er ikke forstenet
      og derfor hvitere enn de andre, og på den lave piedestallen står det ganske
      enkelt MENNESKE).
      
      Utgangsdøren mektig som en kirkeport: den synes å skulle markere
      vitenskapens ærværdighet. Du ser (med ditt ene øye) at endel blå og gule og
      hvite løkblomster, antagelig såkalte krokus, har skutt opp av mulden inntil
      den sørvendte veggen, og du myser mot det bleke vårvinterlyset og tenker
      at museet ikke har forandret seg nevneverdig fra ditt forrige besøk (det
      må være nesten tyve år siden): den samme mørkegrønne linoleumen, de
      samme montrene av brunt, lakkert tre, den samme strien bak gjenstandene,
      som om museet også var et museum for det museale. Den botaniske haven
      utenfor er helt snøbar. Det er på den andre siden av gaten. Campingvognene
      har tallerkenantenner på taket, og du hører musikk avbrutt av tale gjennom
      et halvåpent vindu i en av dem. Det lukter motorolje og varme pølser. Det
      er gratis adgang. Øyet ditt vandrer desinteressert over attraksjonene som
      ligger i en ring på parkeringsplassen: spillehall, karusell (langsom, av den
      gammeldagse typen, med dekorerte trehester), kaste- og skyteboder, lyn-
      lotteri, radiobiler, karusell (hurtig, avansert hydraulisk modell med rom-
      fartsaktige gondoler, som i tillegg til å gå rundt også duver opp og ned),
      panserhjul med mere, samt boder som falbyr brente mandler, såkalt candy
      floss og lignende. Du beveger deg nølende inn i den sirkulerende, ikke alt-
      for tallrike, men lett skubbende menneskemengden, ennå halvt vinterkledd
      under den blekblå himmelen, iført dynejakker og tykke støvler, men uten
      votter, lue og skjerf, for det meste tenåringer og ungdommer, samt barn i
      følge med sine foreldre, alle med et ubestemmelig preg av den østkant av
      byen der tivoliet har åpnet sesongen, og du kan ikke la være å undre deg
      over at veien er så kort (noen få skritt, rett over gaten) fra museets halv-
      mørke stillhet av oldtid, til fornøyelsesparken der ute i vårlyset.
      
      Duren fra karusellenes maskinerier, skramlingen av fallende blikkboks-
      pyramider, musikken fra lotteriboden, radiobilenes knistring og dumpe
      sammenstøt, de kunstige kamplydene fra spillehallen, skuddene fra skyte-
      boden, panserhjulets knirk og rumling, skrapingen av føtter mot den san-
      
      300
    Page 301: |
      dete og grusete parkeringsplassen, hvinene og latterhylene, de plutselige
      utbruddene, ropene av navn eller advarsler, barnegråten, hostene, samta-
      lene, mumlingen; alle disse lydene, tenker du, stigende opp mot den full-
      stadig tause, kjølig blekblå himmelen, lett sløret av gjennomsiktelige,
      hvite skydotter (blasse, ennå ikke bollete, bomullsaktige, sommerlige cir-
      rus mot dypblå himmel); og likevel, merker du, er det noe moderat og
      beskjedent ved all denne tidsfordrivets støy, et stillferdig søndagsståk uten
      noe krav om dionysisk tøylesløshet og orgiastisk sammensmelting og hellig
      vanvidd og ekstase. Slett ikke.
      
      Du betrakter en ung kvinne i ferd med å kaste baller mot en oppstilling
      av bulkete blikkbokser; for hvert kast stryker hun håret bak ørene, og du
      tenker: i grunnen en tilfeldighet at du fikk se navnet hennes, for du hører
      ikke til de pensjonistene som med en interesse grensenede til nidkjærhet
      sømfarer dødsannonseene hver dag (liksom de ventet å finne sitt eget navn
      der: endelig i avisen!), nei, og du husket først det nye etternavnet hennes
      (der treffer den unge kvinnen, hun kommer med et fornøyd lite utrop, men
      de fire nederste blikkboksene står der fortsatt) da øyet ditt falt på fornav-
      net hennes, kombinasjonen av fornavnet hennes (som du ikke på noe tids-
      punkt har glemt) og det nye etternavnet hennes, som du ikke kjente igjen
      så lenge det bare sto i kombinasjon med ektemannens fornavn (som du
      faktisk hadde glemt) rett under korset (den kastende kvinnen har nå begynt
      på en ny runde, hvortil kjæresten hennes, er det visst, gir instruksjoner før
      han ser overbærende på forsøket; etter et rent bomkast klarer hun å ramme
      den aller øverste boksen uten at de andre overhodet rører seg, egentlig vel
      så vanskelig som å rive ned hele stabelen og få velge blant premiene). Etter
      at du hadde gjenkjent navnet hennes gjorde du noe merkelig, noe ulikt deg,
      du begynte å bla i telefonkatalogen til du fant navnet hennes, og adressen,
      og telefonnummeret (den unge kvinnen bommer på alle de neste kastene,
      og kjæresten, er det visst, gir noen mynter til damen bak disken, tar en ball
      i høyre hånd og går et skritt tilbake; han slynger ut ballen med stor kraft
      og bommer). Du rusler videre mens du løfter ditt enøyde blikk over taket
      på radiobilbanen, over dens surt farvede fond-dekorasjoner med fresker
      forestillende racerbiler i fart, til det virkelige parklandskapet i bakgrunnen,
      på den andre siden av hovedveien, der gresset synes kort og lurvete, men
      har et tydelig grønnskjær, omtrent tre uker for tidlig; når du lukker øynene
      
      AVLØSNING | 301
    Page 302: |
      må du likevel konsentrere deg sterkt, og vel ta innbildningen til hjelp, for
      å kjenne solen varme nakken. Luften er kald.
      
      Ikke tanken på døden. Nei, ikke den som gjør at du alltid føler en smerte
      ved våren, en ising som når man drikker vann etter å ha spist kamferdrops,
      det er kanskje ikke engang en smerte, men en sorg, en fortvilelse, over hva?,
      tenker du, og fortsetter: over ulevd liv; ikke gremmelse eller angst for at
      du om en viss tid ikke skal oppleve noe som helst mer (døden skremmer
      deg mindre jo eldre du blir), men den nagende fornemmelsen av ikke å ha
      opplevd noe, ikke ha hatt noe virkelig liv, og, enda verre, at det er for sent
      å oppleve noe, eller kanskje heller at det du skulle opplevd var noe helt
      annet enn det som faktisk hendte deg, at du har gått glipp av noe, uten at
      du kan si hva det var, og at det nå er for sent, og at hele livet ditt på en
      måte er bortkastet, et blindebukkforsøk som ikke førte frem. Men det verste
      er kanskje, tenker du, den fryktelige anelsen om at det ikke, ikke på noen
      vesentlig måte, kunne blitt annerledes, at det ikke ville hjulpet deg om du
      hadde truffet andre valg, oppsøkt andre personer, bodd andre steder, hatt
      et annet yrke, blitt en annen kones ektemann og enkemann, og så videre,
      at en omdisponering av alle disse faktorene ikke ville ført til at du kjente
      mindre smerte ved våren (som nå) samtidig som du egentlig avskyr vinte-
      ren og liker våren, og derfor er glad når den kommer. Hvorfor er du det?
      
      Fra nederste til øverste hylle fylt av besynderlige nylonvesener i grelle
      farver, hovedsakelig variasjoner over temaene ape og bjørn: i nederste hylle
      de små og uanselige, brune, turkise eller sjokkrosa og fosteraktige, der-
      etter en sittende rekke av de litt større, grønne og appelsingule, med svarte
      flekker, som var de smittet av pest, med spisse svarte collie-snuter og ut-
      strakte armer, som til et favntak, og i de to øverste hyllene, meter etter meter
      bortover, de virkelig store dyrene, enkelte av dem elefanter med blå prikk
      på snabelen, men de fleste en slags vaskebjørner med tverrstripete pels, lik
      fangedrakter, dystert farvet som en amputert regnbue i mørkegrønt, gult og
      oransje, somme med en mørk stripe tvers over munnen, lik en knebel, eller
      over øynene, lik en karnevalsmaske, og inniblant disse noen hvite bjørner
      med rosa sløyfe rundt halsen, hender (fremstrakte), føtter og ansikt hud-
      farvede, svart snute og runde, svarte øyne; på grunn av det hvite på hodet
      og ørenes form ligner de karikaturer av Danton (med pudderparykk). En
      
      302
    Page 303: |
      hengslsete, hulbrystet og lutende ung mann med smal bart står foran boden
      og småfryser (han stikker stadig hendene i lommen) mens han venter på
      loddkjøperne.
      
      Du kan det utenat. Men du har ikke ringt, ikke ennå. Det ville virke ube-
      timelig, nesten ætselfuglaktig å gjøre det nå, så snart etter mannens død,
      tenker du, og dessuten har du ikke sett henne på bortimot førti år, hun er
      i mellomtiden blitt gammel og stygg (liksom du selv). Argumentet over-
      beviser deg ikke helt, det er noe annet, og du skjønner, akkurat idet den
      hengslsete unge mannen rekker et av lekedyrene (et tyfusflekket) til en eldre,
      godt påkledd dame (hun smiler lykkelig), at du ikke vil ha henne nå, du vil
      ha henne da, den gangen, for nesten førti år siden, ikke nå, for hvis du fikk
      henne nå ville det være for sent i alle fall, dere ville bare få restene, smulene,
      bøsset, oppsøpet, støvet av et felles liv, den såkalte støvets alder, dere ville
      bare sitte og vente på at en av dere skulle dø; overfor det almene fraværet av
      fremtid og forventning ville selv benbrudd og hjerteinfarkt, prostatabesvær
      og hofteplager, håravfall og åreknuter være bagateller. Det som er igjen av
      dere er akkurat nok til å holde liv i savnet av dem dere en gang var, slik et par
      nesten nedbrente lysestumper, som blafrer under vertens rallende snork,
      såvidt beskinner de tomme flaskene og glassene, matrestene og de fettete,
      sammenkrøllede serviettene.
      
      Den slitne og noe alkoholmerkede mannen putter en kork inn i løpet
      og spenner selv luftgeværet, før han uten å møte blikket ditt rekker deg
      våpenet. Nei, du er stø, du har ennå ikke fått gammelmannsskjelve, synet
      (på ditt ene øye) er godt, og du husker knepet med å trekke av akkurat
      idet du har pustet ut, i det sekundet kroppen er i hvilestilling, og dermed
      (prinsipielt) urørlig (istedetfor, amatørmessig, å holde pusten hele tiden);
      imidlertid er du blitt altfor stiv til å la den støttende armens albue hvile på
      hoften. Du slipper i det minste å knipe igjen øyet når du skyter. Du bom-
      mer. Målene er en slags blikkdåser (brunfarvede) omtrent på størrelse med
      fyrstikkesker, og avstanden tre eller fire meter. Den ansatte gjør våpenet
      klart mens han følger et eller annet ute på tivoliplassen med øynene, og
      han fortsetter å se på det mens han rekker deg geværet. Du bommer igjen.
      Men ved nærmere ettertanke heller ikke dette helt sant, tenker du; hunden,
      vertens hund, er det du ligner, den som kommer luskende inn i stuen utpå
      
      AVLØSNING | 303
    Page 304: |
      morgensiden for å glefse i seg matrestene, etter at lysene forlengst er brent
      ned, knokene, slintrene, den størknede sausen, de kalde potetene, trevlene,
      grådig, fordi man under festens hurlumhei har glemt å mate den.
      
      Du bommer også på det tredje skuddet. Det går plutselig opp for deg
      at det faktisk, uaktet alskens konsentrasjon og teknikk og anspennelse, er
      aldeles uråd å skyte blink med en kork som prosjektil, attpåtil rett fra mun-
      ningen, eller rettere sagt, det er ren og skjær flaks om du treffer, nok en form
      for tivolilotteri, ettersom korken, for det første, i motsetning til et virkelig
      prosjektil, ikke blir styrt, eventuelt satt i rotasjon om sin egen akse inne fra
      løpet, (slik en riflekule blir), for det andre, fordi den er så lett at den i alle
      tilfelle følger en ytterst eksentrisk ballistisk bane, som bare rent unntaksvis
      vil treffe det målet skytteren har siktet på. Du kunne like gjerne kastet den
      for hånd, eller spyttet den ut av munnen. Nei, hunder kjenner ingen fest,
      og forstår følgelig ikke når festen er over; du kan heller lignes med den
      ukuelige svirebroren som våkner halvfull utpå morgensiden og leter opp
      bunnsnvettene i flaskene, som tømmer de halvtømte glassene, som forsy-
      ner seg med tørre kakestykker og heller smulene fra asjetten ned i hånd-
      flaten (gastrolitten: et blankslitt, svart, nevestort stykke geologi; påskriften
      forteller at visse dinosaurer slukte stein for lettere å male opp maten, og
      at slike steiner blir funnet sammen med det fossiliserte skjelettet) før han
      hiver dem inn i munnen, de drysser nedover den krøllete og svette skjorten
      og det forvridde slipset, og etter en stund vil han begynne å ruske i de sov-
      ende vennene (eller uvennene) for å vekke dem, med muntre kjekkastilrop
      og snøvlete ordtak og vræl fra papirblåser, og alt sammen klinger ubesvart
      og nakent gjennom rommene hvor morgenlyset nå begynner å skarpstille
      hver eneste detalj av festens ruiner, pinlig nøyaktig, men han gir seg ikke,
      for ham er moroen ikke slutt, den slutter aldri. Nei, du har ikke resignert,
      selv ikke i en alder av enogsytti år, du vil tvertimot ha selv de uslesete og mest
      vamle rester av muggen kjærlighet (hvis det har noe med dét å gjøre i det
      hele tatt?) som måtte finnes igjen på bunnen av livet ditt, du mangler talent
      for å la alt håp fare. Hvor ofte har du ikke ønsket at du kunne gi opp, men
      det er en overmenneskelig kunst, tenker du, man må være guddommelig,
      en helgen, for å gi opp, slå seg til tåls med den daglige henslpens ordinære
      gleder, de sterkt forminskede, forminsket inntil det nesten usynlige, mens
      du sikler, og, sannsynligvis, vil fortsette å sikle, så lenge du lever, etter de
      
      304
    Page 305: |
      foraktelige restenes rester av tid, av opplevelser, av liv, eller hva det nå skal
      forestille.
      
      Du bommer, som beregnet, på de øvrige skuddene. Kork. I vinglete
      baner. En stein på vei gjennom et utdødd fortidsdyrs tarmsystem. Den
      alkoholmerkede mannen bak disken følger stadig, utrettelig, noe eller noen
      med øynene, men når du omsider snur deg, klarer du ikke å avgjøre hva
      eller hvem det er. Hele tivoliets samlede, beskjedne, men insisterende glam
      vender brått tilbake etter stillheten mens du konsentrerte deg om skytingen;
      du ser (med ditt ene øye) de rektangulære parasollskjermene over karusel-
      lens gondoler løfte seg, på staker, mot den bleke vårhimmelen, knallrøde
      og spinatgrønne, ser dem stige jevnt, for plutselig å stupdykke, hele tiden
      roterende, stigende og synkende, du ser (med ditt ene øye) de ombordsit-
      tendes hår flagre under luftpresset, og du hører hylene deres, der de reiser
      gjennom sin egen skrekkblandede fryd (kan man kanskje si) uten å komme
      noen steder (kan man trygt fastslå).
      
      Langstrakte, kompliserte, kryssende skygger av stammer og bladløst
      greinverk over utkanten av plassen, de glir umerkelig hen (i form av plet-
      ter med lys og skygge) over de få menneskene som, motsatt deg, er på vei
      til, ikke fra, tivoliet i det lave solskinnet; fortauet stripes av den kamlign-
      ende skyggen fra jernstakittet, den burer inn skyggene av trestammer, som
      i sin tur ekspanderer forgrenende over den åpne plassen og gaten, strukket
      og forlenget til det ugjenkjennelige: tilsammen et nesten fullstendig skyg-
      gebilde av den botaniske haven projisert på asfalten, og du hører fortsatt
      hylene fra karusellen mens du passerer gjennom dette skyggebildet, sam-
      tidig som du trekker på deg strikkevantene som inntil nå har bult i lom-
      mene dine, idet du passer på å dra dem omhyggelig inn under kanten på
      frakkeermet; det er ikke vår, det er bare en vinter som ligner litt.
      
      Røret kjennes kaldt mot hånden når du hekter det av (etter å ha fjernet
      vantene igjen; du kunne ikke nummeret utenat allikevel, eller rettere sagt,
      du stolte ikke på at du kunne det, du måtte, for sikkerhets skyld, se etter
      (med ditt ene øye) i katalogen, og det er, fant du raskt ut, nesten umulig å
      vende de tynne bladene i en telefonkatalog med vanter på hendene; altså
      måtte du ta vantene av igjen). Du hører summetonen, hul og krevende som
      
      AVLØSNING | 305
    Page 306: |
      alltid i telefonkiosker: et kolon av lyd som peker på deg. Nei, du ringer ikke.
      Du blir stående der inne i kiosken, mens du stirrer gjennom glasset, som
      er støvete, fettete, ripete og beskriblet med tusjpenner, over gaten, mot et
      høyrødt neonskilt med ordet BINGO, som, i motsetning til de ornamen-
      tale, tildels blomsterformede lysrekkene over tivolibodene, ikke bare er tent,
      men også lyser tydelig, som om det alt var natt. Rett og slett, skjønner du,
      fordi den fasaden ligger i skyggen, en markert skygge under den lave vårso-
      len, du ser (med ditt ene øye) hvordan skiltet slukkes, tennes og slukkes, på
      en helt uregelmessig måte, et sted mellom lyktestolpe nummer femogtyve
      og seksogtyve (regnet fra vulkaniseringsverkstedet nederst i kneika), eller
      kan det være, tenker du (redselsslagen), mellom nummer seksogtyve og
      syvogtyve, skal du virkelig være nødt til å dra helt tilbake til stolpe nummer
      ti (hvis plassering og nummer i rekken er aldeles uomtvistelig) for å veri-
      fisere tallet? nei! tenker du, for du husker nå tydelig plasseringen av num-
      mer tyve (ved lasterampen til grønnsakgrossisten), og med din glimrende
      hukommelse kan du la de øvrige fem passere lynraskt revy inne i hodet, se
      for deg hver enkelt av dem, og vite, med full visshet, at refleksbrikken (for
      det må det være) der fremme flimrer i halvmørket mellom stolpe femog-
      tyve og seksogtyve.
      
      Ikke pese, ikke gispe, ihvertfall ikke for mye, mens du etter den lange
      motbakken endelig kan runde svingen bak plankegjerdet på relativt flat
      mark, etter en styrkeprøve du atter har bestått med glans, selvfølgelig, med
      ditt kraftfulle hjerte, dine stormsterke lunger og ditt fossende friske blod-
      omløp, som hos en tyveåring, tenker du, nåja, en tredveåring, ihvertfall
      langt bedre enn hos et gjennomsnittlig forspist, fordrukken, nikotingult
      og dvaskt plyssjvrak av en førtiåring, utkjørt etter å ha gått to trapper opp
      til den kvalme leiligheten, der han, sløvet av den råtnende inneluften, vil
      innta sitt nedbrytende måltid av istykkerkokt hermetikk før han synker ned
      i sofaen foran fjernsynet, som i en sykeseng, en ennå ikke nedsenket kiste,
      disse like tallrike som slappe sveklingene som må bæres gjennom livet på
      båre, av de få sunne, tenker du, de er snyltere, ja, motbydelige snyltere, ten-
      ker du, som på den annen side muligens kunne vært reddet, reddet til liv
      og helse, hvis noen bare hadde ristet dem våkne, knekket sigarettene deres,
      helt ut spriten, kastet den råtne maten, jagd dem ut i skogen, til trening,
      trening og atter trening, og råkost, og trening, løping i terrenget, til svetten
      
      306
    Page 307: |
      haglet av dem, og så litt til, slappfiskes tåler alltid mer enn man tror, og så
      kald dusj etterpå, friskt og herdende, og mer løping, stadig løping, i den
      friske skogluften, kvae, granbar, muld, kongler, elgskitt, herlig surklende
      myrhull; du skulle, tenker du, med fornøyelse sparket dem (du har ennå
      krefter i massevis til det!) ut av sofaens hengemyr, disse sofaene med seter
      av kvikksand, til slutt kaver stakkarne bare med armene såvidt frie, stik-
      kende opp av putene, til sist bare hodet, det gustne, stuebleke hodet, som
      på dette stadiet ikke er i stand til annet enn å se fjernsyn, eller lese støvete
      bøker (istedefor å lese i naturens friske, vidt oppslåtte bok!), degenererte
      vesener uten armer og ben, hode hvor bare øynene rører seg, og de siste
      kreftene brukes til å bevege øynene, fra side til side, opp og ned, hjelpeløst
      virrende, inne i dette arme, fortapte hodet som snart vil oppslukes helt
      av sofaens kvikksand, denne avskyelige, kadaveriske tilstanden, disse men-
      neskene som skulle kjempet som mannfolk, med hele sin sunne og friske
      kropp, med hele sin stålsatte vilje, mot jungelens lianer og ville dyr! mot
      fjellets blånende skar og brattheng! mot de store skogenes veldige vidder!
      mot idrettsbanens ørsma sekunder! som skulle plantet flagget i polarisen!
      som skulle nådd Sydpolen og Nordpolen! Uten å knurre! Uten å syte! Uten
      å mukke!, tenker du, mens du nærmer deg bæreren av refleksbrikken, som
      nå (til fots) beveger seg inn i lyskjeglen fra lyktestolpe nummer femogtyve.
      
      Hvis bare Garm hadde løpt ved siden av deg. Han er ung, rene ynglin-
      gen, ser du nå, under tyve år, tynnkledd for den kjølige høstkvelden (tatt
      i betraktning at han går (fort, men samtidig sleivete, slapt og subbete) og
      ikke springer, slik han burde gjort), tenker du, som om han bare hadde reist
      seg fra skinnstolen (der han formodentlig har ligget og dovnet seg mens
      han har spist slikkeri og potetchips) og spasert rett ut; ganske riktig, han
      er fet og bumsete, ganglaget er dvaskt vraltende og rullende, ansiktet også
      usedvanlig stygt, med små, mysende øyne (han er trolig nærsynt, men for
      forfengelig til å bruke briller), en grisetryneaktig oppstopper av et snyte-
      skaft hvor neseborene nærmer seg vertikal posisjon (som hullene i en stikk-
      kontakt), vikende hake, oppblåste kinn, men tydeligvis kraftig benbygning,
      en riktig rusk, og på toppen av det hele hører og ser du at han klukker og
      ler, dempet riktignok, i halsen og nesen, og spørsmålet er om han er frekk
      nok til å le av deg, men ha! tenker du, du, med din for alderen ypperlige
      form, ville ikke hatt det minste problem med å uskadeliggjøre ham om han
      
      AVLØSNING | 307
    Page 308: |
      yppet seg, denne sytten år gamle bosshaugen av et menneske, om han nå
      for eksempel trådte ut i veien og sperret for din sykkels videre ferd hen-
      imot lyktestolpe nummer seksogtyve, så kunne du bare gitt det adipøse
      svinet en av dine i sin tid berømte rette venstre (som ingen ventet fra en
      høyrehendt) rett i den dissende haken, og deretter et masende svingslag
      fra høyre mot den fettemballerte skallen, og et skikkelig lyskespark og en
      kraftig solar plexus, du kunne hoppet opp og ned på brystkassen hans, opp
      og ned, med full tyngde (dessverre bare en brøkdel av hans), til hvert ben i
      kroppen hans var knekket, radbrukket, den ynkelige slabbadasken, tenker
      du (mens du styrer sykkelen litt ut mot veibanen for å holde god avstand
      til ham), han ville ikke hatt en sjanse. Det virker som han går helt i sine
      egne tanker. Han kaster bare et kort blikk på deg idet du drar forbi.
      
      Hvis bare Garm hadde sprunget kjekt ved siden av deg. Stø kurs mot
      stolpe nummer seksogtyve nå (og du kan allerede se nummer syvogtyve),
      mens du passer på at hjulene ikke havner hinsides den smuldrende asfalt-
      kanten og ut i grøftens bare tungt og farefullt syklbare bånd av sand og
      småstein, mellom asfalten og gresstustene innerst, som, rekker du å obser-
      vere, alt er blitt gule, eller brune, eller gulbrune, eller brungule. Om lag som
      gule erter. Eller beige. Hestenes fantastiske muskelspill, elegansen, kraften,
      deres smekre, svetteglinsende, skummende nervøsitet (bare en liten dist-
      raksjon kan få dem til å slå over i galopp); lyden, som du har hørt så mange
      ganger, forbisyklende, av et travfelt passerende bak det høye plankegjerdet,
      hovtrampet som først bare ligner utålmodig tromming med fingrene på
      en bordplate, og så stiger gradvis, inn i svingen, skjult av plankegjerdet, til
      et sterkt, men mykt dunder, som slag av et dusin usynlige gummihammere
      samtidig, det svekkes gradvis, ut av svingen, som om de hamrende tapte
      kreftene, igjen bare tromming med fingrene, til slutt ingenting, eller nesten
      ingenting; disse prektige dyrene, og så, motbydelige tanke, tenker du, deres
      last, i de vidjetyne konkurransesulkyene (der skåkens svungne linje inn
      mot setet og ut på motsatt side ligner en harpe hvor hestens muskler, sener
      og bånd, samt tømmene, utgjør strengene), lasten av usunne, ofte halvfete,
      forfalne menn i spraglete drakter, dødvekt som formelig får vognens spinkle
      sykkelhjul til å segne, for ikke å snakke om, tenker du, spillernes dypt fra-
      støtende svinesti omkring dommertårnet og tribunene, ølsuperiet, lasaro-
      nene, de snøvlete tilropene under oppløpet, håndklaskingen mot gjerdet
      
      308
    Page 309: |
      før målpassering, de skitne, krøllete pengesedlene som fomles opp av enda
      skitnere lommer i trådslitte, utgamle frakker, og tomflaskene av billigste
      brennevin i krokene, bannordene, det forsumpede språket, for ikke å snakke
      om, tenker du, snøværet av søppel, stormen av søppel, skypumpen av søp-
      pel som de alltid like gustne eller rødsprenge spillerne utspyr, det ustoppe-
      lige drysset av bonger fra de snuskete, uvaskede hendene deres, etter noen
      få løp dekker det hele området lik snø, flatvalsede snøfnugg, selvdøde ver-
      dipapirer, millionaksjer sunket til null i verdi på fem minutter, og strødd,
      strødd omkring som om det til syvende og sist var spillernes rette element,
      som om det egentlig ikke var nok for dem å tråkke i det, vasse i det, vade
      i det, men at de, til syvende og sist, skulle vandre omkring i det til oppun-
      der armhulene, nei, kave, plaske, svømme, i denne massen av flommende,
      bortkastet papir, i dette tapets lydløse snøskred, denne nedrige lidenska-
      pens ølskumpiskede kloakk. En hån, tenker du, en blodig fornærmelse mot
      de stolte dyrene, de som en gang galopperte ville og lykkelige omkring i en
      ubesudlet natur, utemmet av mennesker, som frie individer! som suverene
      herskere over sin skjebne! sine omgivelser konger!
      
      Munnen tross alt, etter den harde oppstigningen, slimete, du harker,
      mens du hviler på pedalene, og spytter (en noe langtrådet, slimete klyse, når
      sant skal sies), i retning av lyktestolpe nummer syvogtyve (og ingen annen;
      du vet, tilfreds, at det ikke er for eksempel stolpe nummer seksogtyve eller
      åtteogtyve, eller, absurditet! nummer femogtrede eller syvognitti!), den
      siste før lysene fra den større, kryssende veien overtar, og du må begynne
      tellingen på nytt (og ikke glemme å summere de to sifrene og se om det
      resulterende tallet er delelig med 2 eller ikke, ettersom resultatet vil være
      bestemmende for om du, når du omsider, etter de siste knebøyninger, kan
      spise til kvelds. Hvis resultatet blir et likt tall: ginseng, maltekstrakt, kålrot
      og nepe, hvis et ulikt tall: nepe, kålrot, maltekstrakt og ginseng, og hvis ikke
      noe tall: til sengs uten mat).
      
      Han fikk, tenker du, en verdig begravelse. I den friske luften. Under de
      susende graner. Blant de hoppende harer. Steinhellen var så tung at du
      måtte dra tilbake og hente spett; en strabasiøs jordfestelse, strabasiøs, javel,
      men strevet verd, ettersom det, takket være den tunge steinen, skal mye til
      at gravstedet blir vandalisert av tilfeldig pøbel, og ettersom du nå, på dine
      utrettelige skogsturer, kan legge veien om hans grav, og sette deg på den
      
      A V L Ø S N I N G | 309
    Page 310: |
      flate hellen (med ryggsekklokket imellom), fortrinnsvis om våren, når solen
      begynner å varme, og ta frem termosen og matpakken, og spise gulrot og
      drikke kakao, ettertenksomt, du der oppe på steinen, levende, i fin form,
      i vårsolen og vårvinden, og han, den døde hunden der nede i jorden, og
      mørket, og det vindstille, din trofaste venn, i ett med naturen, mens du
      erindrer hvordan han, ydmykt, uten å la et kvink slippe over sine lepper,
      pleide å komme med gummistøvlene (eller, om vinteren, beksømstøvlene),
      søndag morgen klokken syv, nøyaktig, hver gang, foran sengen, i gamle
      dager, mens du ennå arbeidet i slakteriet på mandag, tirsdag, onsdag, tors-
      dag, fredag og lørdag, men ikke søndag, søndag var dagen for den deilige,
      lange skogsturen; og mens du sitter og tenker på slikt, der på steinhellen,
      får du vanskeligheter med å svelge gulrotbitene, selv om de er aldri så godt
      tygd, og du må pusse nesen, kraftig, et enslig trompetstøt gjennom skogens
      sus, før du går videre, med dette savnet etter Garm, og dog med vissheten
      om at han har fått et verdig siste hvilested. I din neste reinkarnasjon ville
      du gjerne blitt hund. Politihund! Eller trekkhund! Nei, ikke blindehund.
      For mye eksos å puste inn. Men å arrestere forbrytere med et mektig glefs!
      Eller redde skiløpere med kompliserte, åpne brudd, så benpipene stakk
      frem! Du kunne så å si byttet plass med Garm, slik at i ditt neste liv ville
      han være menneske, og du hund, og når du døde, kunne han begrave deg i
      skogen, under en tung steinhelle, og du, hunden, kunne ligge der nede og
      være død, lykkelig forvisset om at din herre jevnlig satte seg der oppe på
      hellen, med termos og matpakke, til din salige ihukommelse.
      
      Nå stolpe nummer åtteogtyve, den siste i angjeldende rekke; svingen
      slutt, og plankegjerdet mot travbanen erstattet av et høyt nettinggjerde med
      piggtråd øverst. Med ditt falkeklare syn kan du, når du skyver lueskyggen
      opp, iaktta hvordan insektsvermer virrer rundt lykteglassene over deg, og
      du ser nå tydelig den stengte dagligvarebutikken med sitt på dette tidspunk-
      tet dempede neonlys, og du skimter de store stativene med grelt, nesten
      selvlysende farvet papir, påskrevet, med bred tusj, forskjellige tilbudspriser,
      satt inn i vindfanget av glass og stål mellom ytterdøren og selve butikk-
      lokalet, deres høyrøstede høkerforslag bragt til taushet for natten, og du ser
      aldershjemmet, rett ved siden av, en grå høyblokk, like lukket og nøytral
      som butikken med sine store vinduer er farverik og lokkende, og du tenker
      på at enkelte av de gamle som bor der, fordi de ikke har tatt vare på helsen
      
      310
    Page 311: |
      sin, mange av dem endatil ti år yngre enn deg (altså såvidt over sytti!), at
      de (sannsynligvis) nesten aldri beveger seg lenger enn til denne butikken,
      den nærmeste, at de hver dag, eller annenhver dag, eller sjeldnere, tar hei-
      sen ned til utgangen, og ved hjelp av stokk, eller krykker, eller tilogmed
      gåstol, tar seg frem langs den hellelagte stikkveien, eventuelt støttende seg
      til rekkverket av grått metall, krysser parkeringsplassen og beveger seg inn
      i butikken, den samme butikken hver dag, og gjør sine innkjøp, og med
      trillebagen, eller en slunken bærepose i hånden, eller hengende på armen
      som støtter seg til stokken, eller dinglende fra gåstolen, tar de seg tilbake
      den samme veien, i motsatt retning, over parkeringsplassen, langs stikk-
      veien, inn hoveddøren og opp med heisen, inntil de omsider er tilbake på
      sitt rom, hvorfra de kan se ut over store deler av byen, med sine tusener
      av butikker, uten, i praksis, å kunne kjøpe noe i noen annen butikk enn
      denne samme, den rett utenfor aldershjemmet, i en vanemessig begrenset
      forflytning mellom aldershjemmet og butikken, butikken og aldershjem-
      met, inntil bevegelsen en dag opphører.
      
      Ganske riktig, en av disse vederstyggelige bilene, i full fart, så du bestem-
      mer deg, for sikkerhets skyld, til å vente med å krysse forkjørerveien til hel-
      vetesmaskinen har passert. I mellomtiden står du der og hører flagglinene
      foran butikken daske mot stengene (en smekking som etterhvert druknes
      helt av motorduren) mens du puster ut og studerer bakken under deg (der
      de første, spredte, gule bjørkebladene nå ligger klistret til den nattefuktige
      asfalten som huskelapper, en påminnelse om kommende kulde) for å unngå
      å se på det irriterende neonlyset, men du kan ikke la være, butikkvinduet
      med dette lysstoffrøret som blinker og blafrer hele tiden, tilsynelatende
      usystematisk, men likevel med en viss, obskur, så å si, tendens til rytme,
      som er meget vanskelig forutsigbar; vinduet ligger i mørke en kort stund, opplyses, ligg-
      i mørke en kort stund, opplyses, ligger i mørke en lang stund, opplyses, en
      kort stund, en lang stund, ligger i mørke en så kort stund at det nesten ikke
      kan registreres, mellom to blink, ligger i mørke.
      
      for til slutt å komme til syne lenge etter, på den
      andre siden. Fra den høyden kunne han imidlertid også se selve overgan-
      gen mellom by og land, han kunne se hvordan det ble stadig flere grønne
      
      AVLØSNING | 311
    Page 312: |
      områder og stadig færre bygninger jo mer man fjernet seg fra det urbane
      sentrum, hvordan blokktettheten avtok og tildels gikk over i rekkehus og
      villaer, og hvordan den sammenklumpede bebyggelsen (uansett type) etter-
      hvert vek plassen for enslig beliggende gårder med store jorder og tjern om-
      kring, foruten skogkledde lier og åser, som mot nordvest tårnet seg opp bak
      hverandre og vokste til nuter og fjellhammere, til slutt usynlige på grunn
      av disen og avstanden.
      
      Kongelig. Lik en konge. Fra den høyden. For når man, (tenker han, der
      han ligger i mørket, eller halvmørket, eller skyggen, og svetter), ser byen
      ligge under seg, der nede, så er det nesten som om man alt har underlagt
      seg den, man hersker, man er konge over byen, den lystrer deg, det er de
      første scenene i en spillefilm, og du har nettopp kommet til bygrensèn, fra
      provinsen, fra tjukkeste bondelandet, gjerne det, fra fjøset og grisebingen,
      gjerne det, og du ser byen ligge for dine føtter, der nede under fjellet du står
      på, all verdens herlighet venter deg, du skal gjøre din lykke, et sted i det for-
      jettende flimmeret av banker, hoteller, mote butikker, restauranter, reklame-
      byråer, forsikringsselskaper, supermarkeder, bilforretninger, skipsrederier,
      oljeselskaper, teatre, politistasjoner, sjokoladefabrikker, forlagshus, begra-
      velsesbyråer, flyselskaper, idrettshaller, filmstudioer, reisebyråer, platesel-
      skaper, datamaskinprodusenter, eksport- og importfirmaer, danseskoler og
      slamrensinganlegg, et eller annet sted, kanskje, der, i en av de utallige eta-
      sjene i en av skyskraperne (som han ennå bare aner som mørke tårn mot
      den blanke havflaten), der skal du gjøre din lykke, for ikke å nevne alle de
      interessante menneskene du kommer til å treffe, for ikke å snakke om at
      du, en dag, et sted der nede i det urbane fata morgana, el dorado, klondyke
      og soria moria, skal møte ditt hjertes utkårede. Når han rettet blikket mot
      bakken, kunne han se en mistet softisklatt, nedsmeltet og overkjørt av et
      sykkelhjul, kremhvite merker etter isen regelmessig bortover, ett for hver
      gang hjulet hadde gått rundt (og stripene i dekket syntes tydelig innstemplet
      i hver av iskremflekkene, hvor massen var blitt presset ut til hver side i små
      valker under trykket fra den harde, luftfylte gummien, med en dynamikk
      lignende den som oppstår når man forsøker å bite over en napoleonskake
      uten å ta av lokket), iskremklatter målende hjulets omkrets, en mindre og
      magrere klatt for hver gang, svakere og svakere, etterhvert bare en gråhvit
      skygge, til slutt ingenting.
      
      312
    Page 313: |
      Han glemte å riste putene, men han har ikke krefter til å sette seg opp. Et
      lytblaff i veggspeilet: trekken skilte gardinene et sekund. En sterk nok kik-
      kert, en som ikke bare kunne vise det enkelte hus, men det enkelte vindu,
      og ikke bare det enkelte vindu, men det enkelte menneske bak vinduet, og
      ikke bare det enkelte menneske, men, forvandlet til et sjelemikroskop, det
      enkelte menneskes tanker, forhåpninger, lyster, sinnstilstander, erindringer,
      og så videre, den ville også, høyt der oppe fra åsen, tenker han, kunne vise
      en strupeløs olding, innesperret på sine to rom og kjøkken, liggende i sen-
      gen, i ferd med å erindre den nyss forgangne dags utflukt (ved hjelp av to
      stokker, én for hver hånd), i ferd med å begruble det dårende utsynet over
      byen sammenholdt med fraværet av mirakuløse og eventyrlige tildragelser
      i hans eget liv, tenkende at om en ung mann akkurat nå sto der oppe, på
      terrassen foran restauranten, og betraktet byen (hvor gatelyktene, neon-
      skiltene og vinduene nå blir tent, i den sene sommerkvelden), og ved dette
      synet kjente en slags kriblende beruselse av forventning og eventyrlyst, så
      ville han være helt uvitende om den strupeløse oldingen som nå faktisk
      ligger der, ikke i byen som helhet, som grenseløs mulighet, men akkurat
      der, i sin seng, i mørket, og tenker at denne forventningen om det eventyr-
      lige dessverre, etter all tilgjengelig informasjon å dømme, raskt ville bukke
      under av mangel på næring, for aldri mer å gjenoppstå. Nei, for å gjenopp-
      stå og dø, gjenoppstå og dø, uavlatelig.
      
      For mye forlangt det meste. Men i det minste. I det minste å ha en vir-
      kelig stemme, selv den hesligste i verden, tenker han, en grim, skjærende,
      uuthordelig, men forståelig røst, ikke for å hviske en kvinne skjønne els-
      kovsord i øret, i den myke sommernattén, men for å kunne bestille kaffe
      og vafler, høyt og tydelig. Ikke for å hviske en kvinne skjønne elskovsord i
      øret, i den myke sommernattén? Å jo. Eller snarere tenke på at han en eller
      annen gang, for lenge siden, kunne ha gjort det, men var ute av stand til å
      gjøre det. Han tenker og tenker. Han tenker for mye. Han lukker øynene.
      
      Drønnene og stemmen er der. Noen aftener er de der ikke. Avhengig av
      vindretningen, antar han. Tunge jerndrønn med en lang, cymbalaktig etter-
      klang, så stillhet, ofte langvarig, brutt av stemmen gjennom høyttaleren,
      fast og bydende som en offisersrøst, men kommandoen, eller meldingen,
      eller instruksen, er umulig å forstå, de enkelte ordene kan ikke utskilles,
      
      AVLLØSNING | 313
    Page 314: |
      skjønt det står fast at det er en menneskestemme som snakker gjennom en
      høyttaler, avløst, og stundom akkompagnert av, drønnene, dette bulderet
      av bufferter mot bufferter, tonn av stål mot tonn av stål, et stillverk, et såkalt
      slippstillverk, vet han, hvor vognene dras opp på en skrående skinnegang
      og slippes løs, ruller av egen tyngde gjennom virvaret av sammenflettede
      spor (som styres fra en sentral fullproppet med lysende og blinkende lam-
      per i et skjematisk kart over området); vogn for vogn settes et helt godstog
      sammen, i den lumre sommernatten, bufferter mot bufferter, stadige dunk.
      Det arbeides mens han ligger der.
      
      Alle landlevende pattedyr later til å ha et tilmålt antall hjerteslag, et for-
      råd å tære på, et lager, en vannsekk til ørkenvandringen, en sandsekk til bal-
      longferden, omkring ni hundre millioner, ni hundre millioner slag, musen
      lever like lenge som elefanten, målt i antall hjerteslag, for musen har ras-
      kere puls; egentlig burde, tenker han der han ligger i mørket, et menneskes
      alder altså måles i hjerteslag, man kunne si Hva er det han syter over, han
      er bare ungdommen, ikke mer enn fire hundre millioner slag, og hvis, i en
      annen tidsregning, dette var like mange år, hvor mange millioner år gam-
      mel ville han være? Som om han var gammel allerede før han ble til, som
      om han var en olding før menneskene i det hele tatt eksisterte. Livet hans
      har vært helt bortkastet. Hvis han aldri var blitt født, ville det ikke gjort
      noen forskjell. Ingen savner den som aldri blir født, og den som aldri blir
      født savner ikke livet. Nå vil han lese. Han liker å lese før han sovner, helst
      reiseskildringer, reiseruter han ikke har fulgt, og aldri kommer til å følge,
      ureiste reiser, bare fem eller ti minutter før han sovner. Det tar ham opptil
      et halvt år å komme gjennom en bok. Han vil lese videre om polarekspe-
      disjonen, om hvilken husvalelse det er når temperaturen stiger fra minus
      førti grader til minus atten; i den lumre sommernatten vil han ligge og lese
      om dette før han sovner. Geværet står ved sengen. Han er forberedt. Han
      tenner nattbordlampen. Pæren lyser med en illevarslende dirring, intermit-
      terende, som inneholdt den ikke glødetråder, men en eller flere svimende,
      døende ildfluer: den slukner nesten, blaffer opp, kryper sammen igjen, lyser
      en siste gang, hektisk flimrende, og slukner definitivt. Han må avstå fra
      lesningen i kveld. Lyspæren kan han skifte i morgen.
      
      314
    Page 315: |
      VENTE OG IKKE SE
      Historier
    Page 316: |
      (The image contains no readable text.)
    Page 317: |
      JEG SOVER
      
      Jeg liker å sitte sånn i mørket og se uten å bli sett. Men ikke når jeg ikke
      får sove. Jeg avskyr å ikke få sove. Altså avskyr jeg å sitte sånn i mørket og
      se uten å bli sett.
      
      Asken er lang, den begynner å bli skjev, et skjevt, grått, voksende aske-
      tårn, det er like før den brekker, eller tipper over (som en stabel tallerkener,
      omtrent). Hun har sluttet å patte på sigaretten, hun holder den bare lodd-
      rett fremfor seg og stirrer åndsfraværende på den blå røyken, som svømmer
      ut av gloen og snor seg möbiusbåndaktig etter tilfeldige luftstrømmer, før
      den oppløses i ubestemmelig dis. Det virker som det er likegyldig for henne
      om asken faller eller ikke, likegyldig om tobakken brenner opp mellom
      fingrene på henne eller ikke, som var hun en utstillingsdukke noen hadde
      utstyrt med en sigarett.
      
      Jammen på tide kavalereren ba om det, tenker han, og bøyer seg ned til
      hyllen under disken og sier Værsågod og setter det foran dem. Når noen
      har glemt igjen en hel en liggende tvers over det sirkulære rustfrie stålet:
      en negativ sigarett av gråhvit aske, brutt ved kanten, og filteret skrått ned,
      på trynet, tenker han, en selvdød sigarett, helt urøykt og likevel borte for
      alltid. Det motsatte: at asken, langsomt, fra filteret og utover, forvandler
      seg til papir og tobakk mens røyken stiger, og gloen til slutt slukner ytterst
      når sigaretten er hel og ny igjen, det får ingen se, tenker han. Når ikke noen
      snakker med ham må han tenke for å få tiden til å gå, tenker han. Han
      kaster et blikk på klokken.
      
      Og hva sitter en sånn halvgammel gubbe her for, nå, på denne tiden av
      døgnet? Når han bare drikker kaffe og ikke mauler hamburgere og pølser,
      så er det vel fordi han har fått i seg fortæring nok fra før, han har vokst,
      nei, fetet, nei fråtset seg ut av den dressen for lenge siden, plutselig sprek-
      ker den sikkert, revner i ryggen med lyd som av en fis, og detter av lik
      hammen til en åme (og blottlegger skamløst det som er under: glinsende,
      dissende, svett larvefett), men ser han ikke nokså kraftig ut også, tenker
      
      VENTE OG IKKE SE | 317
    Page 318: |
      han, mer okse enn gris, mer neshorn enn hvalross (typologisk betraktet),
      og olm, likegyldig og olm, kanskje en ransmann det har gått utfor bakke
      med, kanskje bevæpnet (men hvordan finne plass til et våpen under den
      nesten-sprengte dressen? ville det ikke blitt klemt paddeflatt, som om det
      var av sprø kjeks eller råtten klystergummi?). Og hun, nå prøver hun å se
      fornem og kjølig ut, hun spiller professorfruen som kjeder seg med stil i et
      overnaturlig cocktailparty, stirrende på sigarettrøyken som om den ség ut
      fra den platonske hule, filosofisk huleboerrøyk for blaserte fruentimmer
      som kveler sjelen idet den slipper ut av trutmunnen i skikkelse av et gjesp.
      I virkeligheten en sur og sinna og tomhjernet kjerring, tenker han; nei ikke
      tomt, hodet ligner vesken hennes, det skrangler av lebestifter og øyenskyg-
      ger og sminkepensler og speil, og rasler, av penger? nei, av ubetalte regnin-
      ger og obskure religiøse traktater, mens lommetørklet bare ligger der, taust,
      lydig sammenbrettet, og venter på å bli snufset karakterrolletungt ned i;
      ungdom hjelper ikke, hun burde hatt feiekost i hånden og papiljotter i håret
      og rullesneip i munnviken, tenker han. Han tenner sin egen sigarett. Han
      ber om et askebeger.
      
      Hvis jeg bare kunne skru på radioen. Men nei. Eller hvis jeg kunne lese.
      Men nei. For hvis jeg skrur på radioen, om aldri så lavt, så våkner utysket.
      Og hvis jeg skal lese, så må jeg ha lys, og hvis jeg skrur på lyset, så våkner
      hun. Hun må jo ha døren på gløtt i tilfelle hun skulle få et anfall. Liksom.
      Men jeg liker ikke å høre på radio i alle fall. Som oftest er det stygg musikk.
      Og så alt snakket. Enkelte stemmer kan riktignok være pene, ihvertfall så
      lenge man ikke hører etter hva de sier. I nødens stund er det selskap i en pen
      stemme som skravler og skravler fjollete. Særlig når man kan kverke den
      med vridning av en knott. Det tretter meg å lese. Øynene blir alltid større
      og større, mens bokstavene blir mindre og mindre. Det beste er å sove. Jeg
      liker å sitte i mørket og se ut uten å bli sett. Men det beste er å sove.
      
      Kaffe, lurt å drikke kaffe før man går til sengs etter en rangel, ikke legge
      seg på stigende rus, noe har man jo lært i livets skole. Nåja, rangel, tenker
      han, selvkorrigerende, det er en overdrivelse, noen halvlitre øl på et rime-
      lig sted, på et billig sted, det er tross alt bedre enn å sitte hjemme foran
      fjernsynet, og så en kaffe, til slutt, på et rimelig, på et billig sted, med bare
      én sukkerbit (de tre andre kan man, i et av servitøren ubevoktet øyeblikk,
      
      318
    Page 319: |
      putte i lommen). Det virkelige er det edrue. Dessverre, tenker han. Dess-
      uten er det interessant å se på menneskene, av og til snakke med dem også,
      men ikke, tenker han, nå, ikke her, de sitter for langt borte, nesten ved den
      andre enden av disken. Men se på dem kan man, ikke for hyppig, ikke for
      direkte, men se likevel, og se, for eksempel, at den unge mannen er vel-
      kledd, og at den unge damen som er sammen med ham (hun kan være hans
      kone eller tilogmed kjæresten hans) er pen, veldig pen, staselig er kanskje
      ordet, tenker han, med det svære røde håret, og han skotter bort på den
      unge mannen og tenker at han er heldig, han har sikkert penger, og han
      har den vakre unge kona (eller kjæresten), de gjør seg godt sammen, kan-
      skje er hun kjæresten, men de skal snart gifte seg; takket være støtte fra litt
      velstående foreldre har de råd til et hus i et pent villastrøk, kanskje skal de
      gifte seg alt på lørdag, og nå sitter de og tenker på bryllupet. Han skjønner
      plutselig at han ønsker han var den unge mannen og ikke seg selv.
      
      Asken av det brune (tobakken) blir hvit, og grå, gråhvit, som gamle folks
      hår, som om håret deres brant opp ettersom tiden gikk, men ikke dette
      håret, tenker hun, rødt hår flammer uten å brenne opp, men hodet er
      iskaldt, for én gangs skyld iskaldt, og han tror jeg er hysterisk gråteferdig,
      ha ha, tenker hun, ha ha, i ferd med å blåses opp innvendig av tårer som en
      ballong man holder under springen og fyller med vann, til den sprekker,
      det er dét han venter på, taktikken er stillhetens vanndråpetortur, sekund
      etter sekund av taushet dryppende, men han har ikke skjønt at såkalte følel-
      sesmennesker kan være de kaldeste når de bare er kalde, tenker hun, og nå
      er hun kald, like kald som ham, hun kan kjenne sin egen kulde og varme
      seg på den, og han kan bare sitte der og slå av asken unødvendig ofte, mens
      hun kan la sin vokse til den truer med å brekke, og akkurat i siste øyeblikk
      la sigaretten helle mot askebegeret, den grå søylen faller av seg selv, fullmo-
      den, så å si, og han kan bare sitte der og tromme med skraphandlerfingrene,
      med de skitne skraphandlerneglene mot disken, og tro at han har taket på
      henne. Hva annet, tenker hun, kunne han være enn skraphandler, en for
      anledningen kostymert skraphandler, med dress og slips og hatt, mens det
      er blant skrotet han trives, han trives blant skrotet og skammer seg. Var
      det ikke en kvinne, tenker hun, som myrdet en av disse revolusjonslederne
      i badekaret, hun lot som hun kom inn med et brev og stakk kniven i den
      nakne mannen, med kald beregning, og blodet hans rant ut i vannet, og
      
      VENTE OG IKKE SE | 319
    Page 320: |
      ble til røyklignende hvirvler og tåker, slik bevisstheten hans ble tilrøykt og
      tåkelagt mens han døde, og de revolusjonære skraphandlerneglene hans
      klorte hjelpeløst mot badekarkanten; var det ikke, tenker hun, en poet som
      skrev et hyllestdikt til den kvinnen før han selv ble sendt til skafottet? Men
      dette er bare tanker, tenker hun; hvorfor foregår det aller meste bare i tan-
      kene?
      
      Ti minutter over tre. Fremdeles to timer og femti minutter igjen. Hvis det
      bare hadde vært godt betalte timer, men de er dårlig, nei, usselt, miserabelt,
      elendig, skammelig betalt. Ihvertfall er noen der, verst når ingen er der, og
      hvis han da skulle sovne kunne de finne på å tømme kassen mens han sov,
      og så ville han antagelig være ferdig tilogmed i denne jobben, hvis han da
      ikke klarte å dikte opp en troverdig ranshistorie, tenker han, og kaster et
      fagmessig bedømmende blikk på den fetladne, som i grunnen ser nokså
      utrygg ut. Han med sine store vinkunnskaper og sin fingerferdighet, med
      sin fortid som tryllekunstner, han burde selvsagt fått den jobben på hotellet,
      han skulle overhodet ikke gått her og klasket ketchup utover pommes frites
      og hivd rå løk over grillpølser og pakket hamburgere inn i brødleiver, han
      er servitør, ikke grisekokk. Eller soldat. Hvis det ikke hadde vært for den
      elendige lungen som manglet ville han blitt soldat, og han ville raskt avan-
      sert til offiser. Eller, på hotellet, til hovmester. Men hvorfor bøyer han seg så
      dypt når han strekker seg ned etter noe, tenker han, og hvorfor takker han
      så utsøkt høflig for den gjerrigste drikkeskilling, og hvorfor sier han ikke fra
      når pøblete unggutter heller dressing utover disken, men bare tørker opp
      i stillhet når de har gått, og hvorfor smiler han bare unnskyldende til dem
      som skjeller ham ut når han serverer feil rett eller ikke kommer ilende raskt
      nok, tenker han, og finner at det må være fordi den som vil frem i verden
      må forholde seg respektfullt til sine overordnede, og de overordnede er i
      dette tilfellet gjestene, og man kan ikke kommandere andre før man selv
      har adlydt. Men kanskje måtte han være en annen for å lykkes? Kunne han
      ha vært den unge mannen i den fine dressen? Kunne han stått på innsiden
      av disken? Og servert ham selv kaffe? Og rakt ham et askebeger?
      
      Opp gjennom gulvet og veggene. Nei. Naturligvis ikke om natten. Om
      natten var det stille. Men om dagen. Gitarklimpringen og tubastøtene var
      ille nok. Rumlingen av kontrabass og stortromme også, for ikke å snakke
      
      320
    Page 321: |
      om skarptrommene. Og de grufulle trombonehylene. Men fiolinene var
      verst. Ikke sterkest, men verst. Hvis fiolinen var en eggdeler, var jeg egget.
      Hun elsket det selvsagt. Det er fordi utsyket er umusikalsk. Hun kunne
      si Tenk at vi får høre musikk helt gratis. Men det var bare støy. Nå er
      musikkforretningen gudskjelov nedlagt. Konkurs. Spørsmålet er bare hva
      som kommer der nå. Kanskje en kjæledyrklinikk. Så får vi høre skrikene
      og hvinene fra dyrene som skal kastreres og avlives istedenfor. Jeg husker
      dem nå, i nattestillheten, fiolinlydene. Rart at det alltid skal være lettere å
      huske ulydene enn den eventuelt vakre musikken man har hørt. Men jeg
      liker egentlig ikke musikk i alle fall. Bare det den minner meg om. Og det
      er ikke mye underholdning å gjøre ut av de tre krekene som sitter der nede
      i kaféen. Men jeg må se for ikke å høre ulydene.
      
      Og bestandig, tenker han, denne halsløse oversymboliseringen av alt,
      selv de mest banale gjenstander og kjensgjerninger, hun gyter ustoppelig,
      klaser av ord uten livets rett, fantasifostre som kreperer ynkelig av tørke i
      dagens lys; som her, tenker han, dette askebegeret foran meg på disken, et
      simpelt, rundt askebeger av rustfritt stål, med noen riper etter stålull eller
      lignende, og en antydning til svidde sørgerender ved fordypningene, resul-
      tatet av visse råmaterialer formet i en viss produksjonsprosess for et visst
      formål (å kunne brukes som askebeger), og ingenting mer, ikke noe sinn-
      bilde på den runde, omsluttende jordatmosfæren, på årstidenes og årenes
      sirkelgang, på skjebnens hjul, syklusen av liv, død og nytt liv, inkarnajone-
      nes veldige kretsløp, planetenes vandring rundt solen, zodiakens tolvdelte
      sirkel, eller hva hun nå kunne finne på å la boble opp fra sitt bunnløse, uut-
      grunnelig putrende sjeledyp; aldri kan hun, tenker han, la tingene være det
      de er, punktum. Og alltid, tenker han, disse selvgode idéene om det syklisk
      moderlige knyttet til biologi, ingen sans for tingenes syklus, som jernets,
      fra det utvinnes, legeres, herdes, valses, stemples og sveises til for eksem-
      pel et oljefat, som til slutt, etter mange års tjeneste nettopp som oljefat,
      sprekker og ruster og havner hos skraphandleren og kan selges og smeltes
      om igjen; uavlatelig dette snakket om det sykliske, men hvorfor fremstilles
      bevegelsen aldri som gående fra død til nytt liv til ny død? tenker han, og
      hvis det bare er kvinnen som kan gi liv, så er det også bare kvinnen som
      kan gi død, for det ene gis vel ikke, tenker han, uten det andre; men dette
      er logisk, og det er nettopp logikken som mangler. Og så denne, tenker
      
      VENTE OG IKKE SE | 321
    Page 322: |
      han, sjelevandringen, hvorfor alltid disse interessante
      disse prinsessene, hoffdamene, prestinnene, heksene, hvorfor aldri en svet-
      tedryppende, bannende og svergendevserveringsdame på en skitten, fettete,
      mørk og stinkende middelalderkneipe, vassende i sagflis og spy hele livet.
      Han, tenker han, kunne for den del godt tenke seg å bli gjenfødt som servi-
      tør, for eksempel i en simpel nattkafé som denne, og jobbe som servitøren
      der borte (som nå retter opp en veltet pepperbøsse og tørker vekk sølet med
      en klut). Underordnet, javel, men også uten ansvar for de underordnede,
      et enkelt og ukomplisert liv som servitør, gjerne for ham, tenker han, og
      stumper sigaretten i askebegeret med en langsomt knusende, morteraktig
      håndbevegelse.
      
      Nei, egentlig ikke, men snarere at det var han selv som satt ved siden av
      den unge kvinnen, og at det var ham hun var forelsket i, tenker han, eller
      nei, tenker han videre, at det var han selv som ung hun satt ved siden av og
      var forelsket i. Men hvis det hadde vært han selv som ung, så ville han ikke
      sittet ved siden av henne, og hun ville ikke vært forelsket i ham, hun ville
      skydd ham som pesten; allerede som ung var han en pest, tenker han, og
      en plage, lot det til, for kvinner, ihvertfall for de kvinnene han ikke ønsket
      å være en pest og en plage for. Alltid begynte han å ta på dem (hvis han
      overhodet kom så langt) på feil sted til feil tidspunkt, alltid stilte han feil
      spørsmål, som for eksempel om han plaget dem med sine tilnærmelser; et
      positivt selvbesvarende spørsmål: har man stilt det, blir svaret alltid like-
      lydende uansett, for enten 1) er det oppriktige svaret Ja, og da er man til
      plage, eller 2) er svaret Nei, men likevel Ja, ettersom selve spørsmålet er en
      plage. Eller han spurte om de syntes han var for tykk (en grov feil: selv-
      beskuelse, istedenfor å rette, eller late som man retter, oppmerksomheten
      mot henne, og komplimentere henne for utseendet eller påkledningen eller
      andre av hennes sjels uttrykk, eller bare for sjelen selv); forøvrig tok han
      alltid en avvisning for en avvisning (han var fullstendig blind for forskjel-
      len mellom de falske og de ekte, hadde han siden forstått), og bukket seg
      høflig ut av damens liv, for evig og alltid, tenker han, så hvis han nå skulle
      ha sittet lykkelig ved siden av den unge damen med det røde håret, så ville
      det ikke hjulpet å være seg selv som ung, han måtte sett ut og snakket og
      ført seg som selve den unge mannen som nå satt ved siden av henne; men
      da, tenker han videre, ville han jo rett og slett være den unge mannen i den
      
      322
    Page 323: |
      fine dressen, uten så mye som en trevl av sin egen personlighet, og han ville
      selv fortsatt sittet der ved disken som den han er, en håpløs overflødighet
      som ikke vil forsvinne. Og sånn var det jo også nå, rent faktisk: den unge
      mannen satt ved siden av den unge kvinnen med det røde håret, og han
      satt selv alene, på den andre siden av disken. Men å si, tenkte han, at han
      var alene, var for svakt, han var ensom, han satt der ensom, i motsetning
      til det pene unge paret, og han hadde, i motsetning til dem, ingen, ingen-
      ting å gå hjem til, unntatt, slo det plutselig ned i ham: én ting.
      
      Det foregår ingenting, tenker hun, i hans tanker, ingenting annet enn det
      på forhånd utpenslede og inngrodde, det på forhånd innstuderte og utreg-
      nede, hans måte å tenke på er den helt mekaniske, tenker hun, hvor tan-
      ken ligner en kule som triller gjennom et av disse snirklete og labyrintiske
      leketøyene, ned spiralformede renner, over vippende broer, utfor plutse-
      lige hopp, stadig trillende, inntil den, alltid, hver eneste gang, uten unntak,
      ender på akkurat det samme stedet, og det eneste man kan gjøre er å ta kulen
      opp og la den trille utfor igjen, ned de samme spiralformede renner, over
      de samme vippende broer, utfor de samme plutselige hopp, den triller på
      nøyaktig samme måte, og ender på nøyaktig det samme stedet hver gang.
      Hodet hans er på en måte, tenker hun, bare en sånn kulelabyrint, eller kan-
      skje er hele han noe slikt, ja, tenker hun, han minner i grunnen om en av de
      besynderlige skrotskulpturene hun har sett, han er skinnbarlig, skrotbar-
      lig, oppstått og utgått av sin egen skraphaug, som et grotesk maskineri av
      rustne, uttjente deler, som, når man trykker på en knapp, begynner å leve,
      sjelløst, mekanisk: det snurrer, humper, vibrerer, rykker og slenger, det hvi-
      ser, gnisler og skurrer, tenker hun, og hele denne veldige maskinen produ-
      serer ingenting, absolutt ingenting, den bare forbruker kraft uten å gi noe
      som helst igjen, inntil den stopper, og ingenting har skjedd, resultatet er null
      og niks, bortsett fra litt slitasje på maskineriet, en slitasje som forresten en
      dag vil slite den helt ut, den vil stoppe, for godt. Men har hun ikke, tenker
      hun, hørt om en variant av en slik maskin som var bygget for å destruere seg
      selv? Jo, hun har det. Og, tenker hun at hun husker, den destruerte virkelig
      seg selv, etter en serie innviklede operasjoner antente den en lunte med en
      sprengladning som uskadeliggjorde den selv, ødela den i en maskinelt selv-
      morderisk eksplosjon, definitivt. I det tilfellet fikk altså forbruket av kraft
      et resultat, tenker hun, nemlig tilintetgjørelsen av forbrukeren av kraft.
      
      VENTE OG IKKE SE | 323
    Page 324: |
      Er pausen i snorkingen for lang? Nei. Der begynner det igjen. Uty-
      sket lever. Og der nede hender som vanlig ingenting. Bare tre gjester.
      Ingenting med dem. De sitter i den totale hendelsesløshet og drikker
      kaffe. Et ganske ungt par, med ryggen til, dessverre. Og en eldre, tykk-
      fallen og krylrygget, eller snarere dukknakket herre, i profil. Det er
      noe kjent med ham. Han bor vel i nærheten. Servitøren rydder og tørker
      av disken. Selv en gammel kvinne som jeg har bruk for mer underholdning
      enn det. Hvis det hendte noe der, kunne jeg i det minste ringe politiet.
      Selv om hun skulle våkne. For da ville det jo stå om livet. Det hadde
      vært morsomt. Utyket er enda eldre enn meg. Snart blir jeg selv et utyske
      for en annen, sannsynligvis. Det er arvelig. Jeg liker å se uten å bli
      sett. Men det beste er å sove. Altså liker jeg ikke å se.
      
      En støvsky. Eller en tett insektsverm, eller tilogmed en stjernehop
      kunne det være, og trolig drysset utover disken med vilje (merkelig at
      han ikke så det), selv om bøssen ligger veltet ved siden av, tenker han,
      og slår fast at svart pepper stadig ikke, i malt tilstand, er svart, men
      nærmest grågult mot den hvite disken, sandfarget omtrent, og av konsistens
      som fint pulverstøv. En storm av malt pepper ville være fryktelig å
      komme ut for, en rent overjordisk straffedom, tenker han, mens han tørker
      vekk krydderet med den fuktige kluten, en ville gråte verre enn i noen
      begravelse. Dit pepperen gror, han skulle gjerne, hvis han bare hadde
      hatt råd, hvis han hadde vært godt betalt istedenfor dårlig betalt,
      dratt dit pepperen gror, til tropene, og hvis han hadde hatt like god
      råd som den unge mannen med den fine dressen, så kunne han sikkert
      dratt dit pepperen gror, på ferie, og vandret blant pepperplantene og
      palmene, istedenfor å stå her og servere dårlig mat til dårlige gjester
      i et dårlig lokale. Hvis han nå ved et trylleslag (som det heter, det
      minner i grunnen om ord som hjerneslag eller hjerteslag, tenker han,
      altså: død av trylleslag); nåvel, hvis han ved et slags mirakel, med
      andre ord, nå plutselig var mannen i den fine dressen, så kunne han bare
      spasere ut herfra og reise sin vei. Men er det egentlig dét han vil?
      tenker han, altså
      
      virkelig være den andre mannen? For da måtte han jo først miste seg
      selv, altså ikke lenger ha noen som helst fornemmelse av å være den han
      nå er, og da, resonnerer han, ville han jo på sett og vis være så godt
      som død, han måtte selv dø for å bli den andre, og han vil ikke dø (som
      den han er), så svaret på spørsmålet (om han virkelig ville være mannen
      i den fine dressen)
      
      324
    Page 325: |
      er, ved nærmere og forbauset ettertanke, Nei. Han ville, tenker han, ikke
      være den mannen som nå, etter ikke å ha betalt driks, reiser seg fra setet
      og (fulgt av kvinnen) går gjennom lokalet, forbi den eneste andre gjesten,
      langs alle de tomme setene, mot døren. Han vil være seg selv, men ha den
      andres penger.
      
      Og så denne abnorme, voksaktige tausheten hennes, hun som pleier å
      skravle frenetisk, tenker han; antagelig er hun på randen av et vanvittig
      utbrudd, eller sammenbrudd, et såkalt nervøst sammenbrudd. Det kan bli
      pinlig, slår det ham (og han stapper sigarettpakken i jakkelommen, drik-
      ker ut kaffen og ser på klokken, den nærmer seg ti på halv fire); en gang
      knappet hun opp blusen og rev av seg brystholderen og blottet overkroppen
      på åpen gate. Forgapt, bli forgapt, er det ikke et gammeldags, tenker han,
      uttrykk om å bli forgapt i noen, gape over mer enn man kan overkomme,
      gape over mindre enn man hadde ventet, noe helt annet, som skuffelsen
      når man løfter et glass med en væske man tror er for eksempel sprit, og
      ganen møter den flate smaken av for eksempel lunkent vann, som imid-
      lertid virker helt sjokkerende. Et bilde, et slags fotografi. Det er dét han
      opprinnelig må ha blitt fanget av, dette ansiktet omrammet av det store
      røde håret, tenker han. Nei, ikke et vanlig fotografi, omenn et aldri så flott
      reklamebilde. Et tivolibilde. En slags kulisse påmalt figurer, fortrinnsvis i
      festlige situasjoner, muntert dansende, svingende med flasker, eller halv-
      nakne, med kokospalmer i bakgrunnen, eller noe annet morsomt, og der
      hvor figurenes hoder skulle vært er det ingenting, det vil si hull, hull der
      alle som vil, mot en beskjeden pengesum, kan stikke hodene sine inn og
      bli fotografert, som populerende sangvinikere eller kannibaler med bast-
      skjørt og kjøttbein i håret, for eksempel. Men i hans tilfelle er det som om
      bildet skulle stamme fra et alvorets tivoli, hvor det malte kulissemennesket
      hun tilfeldigvis hadde stukket sitt besnærende fjes inn i, forekom ham å
      være fullstendig seriøst, sympatisk, vakkert, til å begynne med, mens bildet
      under hans forgapte blikk, litt etter litt, så å si ble, ikke fremkalt, men tilba-
      kekalt, tilbake til sin opprinnelige vulgærtivolitilstand, inntil hun fremsto
      akkurat som man gjør på slike bilder: en dårlig malt cancan-danserinne i
      sure farver, men med en virkelig kvinnes ansikt, feilplassert inne i et tomt
      hull hvor en annen om fem minutter vil befinne seg, umorsomt. Den fete
      mannen der borte sitter og smugtitter på henne, noterer han seg. Eller på
      
      VENTE OG IKKE SE | 325
    Page 326: |
      dem begge, muligens, med antydningen til et sleskt smil. Det kan godt være
      en avdanket ransmann eller innbruddstyv, tenker han. Hun ser ikke på
      ham. Hun er like taus. Han reiser seg, bestemt, og går mot utgangsdøren.
      Hun stumper sigaretten. Han vet ikke, tenker han, hva som vil skremme
      ham mest: at hun følger etter ham eller at hun blir sittende. Hun kan ikke
      utsondre en dobbeltgjenger; det gis bare to muligheter. Han nikker til ser-
      vitøren og ser seg ikke tilbake.
      
      Ja, én ting. Merkelig at han aldri har tenkt på det, tenker han. Som om
      det som i en nødssituasjon skulle være et forsvar mot andre, ikke kunne
      vendes mot ham selv. Halv- og helgamle menn, som dessuten er stygge og
      kjedelige og sjarmløse, og bare besitter en middels intelligens, kan riktig-
      nok finne seg en yngre, for ikke å snakke om en noenlunde jevnaldrende,
      vakker og sjarmerende kone eller elskerinne, men bare hvis han (han reg-
      ner stjålent på fingrene) 1) har penger, eller 2) har makt, eller 3) er kjent
      fra offentligheten, eller, aller helst, dersom alle disse tre faktorene opptrer i
      kombinasjon, noe som forbausende ofte er tilfelle, liksom det var en slags
      innbyrdes magnetismevirkning mellom dem, samt den fjerde: kvinnen,
      tenker han. Når man derimot, som han selv, er halvgamrnel, eller litt mer
      enn halvgamrnel, og stygg, og kjedelig, og sjarmløs, og bare besitter en
      middels intelligens (antar han), og er pengelens, maktesløs og fullstendig
      ukjent for offentligheten, så er utsiktene (i det hele tatt) mer enn dårlige.
      
      Det overrasker ham at dette ikke har stått klart for ham før akkurat nå, i
      kveld, i natt (hvilket beviser, mener han, hans middelmådige intelligens),
      da han tilfeldigvis ble sittende her, og fikk se det lykkelige unge paret, som
      antagelig snart skal gifte seg, eller kanskje tilogmed har et hemmelig stev-
      nemøte, og som nå er på vei ut, ikke hånd i hånd (antagelig for sjenerte,
      tenker han), men mannen først og kvinnen etterpå; en liten bjelle klinger,
      og døren slår igjen etter dem. Kaffen er ikke søt nok. Med en resignert hånd
      i lommen krafser han en sukkerbit fri fra papiret, og, idet servitøren snur
      ryggen til, mens det hveser beskyttende av pommes frites som nedsenkes i
      kokende olje, slipper han den ilferdig oppi koppen og rører om. Mannen
      med den hvite båtluen rydder disken etter det unge paret. Ved hjelp av
      teskjeen, synsevnen og erfaringen med dette fenomenet, kan han kjenne
      hvordan sukkerbiten, nå gjennomtrukket av kaffe, gradvis løses opp, først
      i mindre klumper, så i stimer av frittflytende krystaller, som vanlig farin,
      
      326
    Page 327: |
      sirkulerende i den halvtomte kaffekoppens kunstige, av ham selv frem-
      bragte strømhvirvler, til også disse (krystallene) er fullstendig oppløst i den
      lunkne, brunsvarte væsken. Det var noe han leste i en søndagsavis engang,
      om en filosof som levde for et par hundre år siden, og som ikke trodde
      på sjelen, eller noen form for udødelighet, han mente at alt besto av ato-
      mer, og når han døde, ville han selv oppløses i atomer, men elskerinnen
      hans døde før ham, og da tenkte han seg at hans (filosofens) atomer, når
      den tid kom, ville blande seg med hennes atomer. Hvis han nå begynner å
      røre den andre veien, *mot klokken* istedenfor *med den*, slik han gjør, så vil
      ikke sukkeret derfor begynne å fortette seg igjen, det vil ikke bli til skyer av
      krystaller, ikke klase seg sammen til klumper, klumpene vil ikke føye seg
      sammen til en sukkerbit, som kaffen vil trekke seg tilbake fra, slik at han
      kan fiske den opp, like hvit og hel som da han slapp den ned i koppen.
      Hvesingen av oljen som koker er nå den eneste lyden i hele lokalet. Det er
      så stille at han ikke tør slå av skjeen mot kanten av koppen, så han legger
      spiseredskapet dryppende på skålen, hvor kaffen danner en liten lysebrun
      dam, som etter en kort stunds seig, dissende bevegelse liksom legger seg til
      rette og ikke rører seg i det hele tatt.
      
      Jeg får ikke sove. Men hun sover. Lydene er få. Noen spyler ned i klo-
      settet. Det duger ikke. Hvis jeg enda hadde kunnet høre dem snakke der
      nede. Skjønt det ser ikke ut som de snakker. Eller bedre: hvis jeg kunne
      høre tankene deres. Det ville utvilsomt blitt tøv for det meste. Bortkastet
      tid. (Min søvnløse tid er riktignok bortkastet i alle fall.) For meg er og blir
      de pantomimikere. Pussig nok kan ikke engang de som sitter ved siden av
      hverandre der nede høre hverandres tanker. Bare sine egne. Den evinne-
      lige summingen av ens egne tanker. Den er verst når man legger merke til
      den. Den forsvinner bare når man sover drømmeløst. Jeg skulle ønske jeg
      kunne lyse en slags velsignelse over dem der nede. Hva er det jeg sier? Jeg
      er trett. Som om jeg hadde makt til den slags. Ikke engang utysket har det.
      Som om noen hadde det. Som om det var mening i slikt. Nå skjer det noe.
      Den unge mannen reiser seg og går mot døren. Kvinnen blir sittende et
      øyeblikk. Så reiser hun seg brått og følger mannen. Javel. De er ute. De skal
      vel hjem og sove. Jeg sover ikke. Jeg sitter søvnløs i et mørkt rom og ser ut
      av vinduet. Jeg avskyr det. Hvor lenge holder jeg ut dette her? Klokken er
      fem på halv fire. Og så er det datoen, måneden, året.
      
      VENTE OG IKKE SE | 327
    Page 328: |
      Tausheten hans. For én gangs skyld, tenker hun, har hun klart å besvare
      tausheten hans med taushet. Og kvinnene som er så dumme at de tror på
      tausheten deres, de tror på den som på et mirakuløst egg de kan ruge ut;
      eller de tror hemmelig, tenker hun, at tausheten hans skal åpne seg, litt
      etter litt, knirkende, som en lønndør til et skattkammer, og åpenbare hans
      sjels dyp, det ufattelige rommet av aldri tenkte tanker, med det sonore ekko
      av uante følelsers fremvellende styrke, hun trenger bare å være litt tålmo-
      dig, og hun er tålmodig, og døren åpner seg ikke, og hun lærer ham aldri
      å kjenne, hun lever (i verste fall) hele livet sammenklistret med et ukjent
      menneske, som er plassert inni en rustning med nedfelt visir, med hodet
      i en hjelm hvorfra det stundom buldres noen gloser, kommandoer eller
      taktiske anvisninger for dagliglivets strid, aldri noe mer. Eller døren, ten-
      ker hun, åpner seg, langsomt, dramatisk grinende på sine mektige, rustne
      hengsler, og der inne skimrer ingen farveflekker på gulvet fra det vakre
      glassmaleriet hun hadde forestilt seg, lyset der er vinterlig kaldt og skarpt,
      og det faller ikke på lange rekker av tykke, gamle visdomsbøker i perga-
      ment og kalveskinn, ikke på skinnende astrolabier og gåtefulle, håndko-
      lorerte stjernekarte, ikke på blinkende kolber og retorter og mange farvede
      flasker med mystiske kjemikalier, der finnes ikke så mye som et ildsted med
      sprakende vedkubber, så hun kunne få varmen i kroppen, tenker hun; det
      eneste det vinterlig kalde og skarpe lyset viser er, i en krok, en slunken haug
      med halvråtne rotfrukter; nei, tenker hun, ikke dét engang, ikke noe som
      før har vært levende, nei, i kroken står, tenker hun (mens hun haler en ny
      sigarett opp av pakken med neglekantene, slik at filteret blir merket med
      en sigdformet strek), bare en gammel arbeidsbenk, og på veggen henger
      de mest banale redskaper, de samme linjalene og vinkelhakene, hammerne
      og sagene, sløve av slitasje, brukt av utallige generasjoner før ham, til de
      samme rutinemessige arbeidsoperasjonene. Nei, tenker hun, ikke engang
      det, nei, rommet er fylt av skrot, gammelt jernskrap som ikke kan brukes
      til noe som helst. Ingenting spennende. Ingen arve klenodier, ingen geniale
      oppfinnelser. Bare skrap. Eller rommet er tomt, tenker hun, ganske enkelt
      tomt. Foran døren et ansikt, bak ansiktet en dør, bak døren ingenting. Man
      kan bli fryktelig skuffet, tenker hun, over ikke å få en ting man har ønsket
      seg lenge, men man blir enda mer skuffet over aldri å få et menneske, det
      er som å motta en reklamebrosjyre istedenfor et brev. Hun er trett. Hun
      misunner, tenker hun, dem som ligger og sover nå. Hun legger den utente
      
      328
    Page 329: |
      sigaretten i askebeberet mens hun leter etter lighteren i vesken. Fra øye-
      kroken registrerer hun at han plutselig reiser seg og begynner å gå mot
      utgangen. Hun blir sittende et sekund uten å røre seg, med vesken åpen,
      så slipper hun lighteren ned i den, klapper den sammen og går etter ham
      mot døren. Den utente sigaretten ligger igjen i askebeberet.
      
      Forsåvidt et klokkeslett like godt som alle andre. Eller like dårlig. Man
      får ta hvert sekund som det kommer. Og for all del ikke telle dem. Men vi
      når et punkt hvor vi tror vi ikke holder ut lenger, ikke en uke, ikke en dag,
      ikke en time, ikke et minutt, ikke et sekund lenger, men vi sier til oss selv
      Bare et sekund, et minutt, en time, en dag, en uke til, så er det slutt, så gir
      vi oss over, men det er aldri slutt, vi gir oss ikke over, vi holder ut, ikke bare
      i uker, men i måneder og år og tiår, vi tåler altfor mye, vi holder ut altfor
      lenge, det er ulykken. Nå forlater også den eldre, fetladne mannen kaféen.
      Den er altså tom, bortsett fra servitøren, som for øyeblikket ikke synes. Og
      jeg begynner, merkelig nok, å føle meg en smule søvnig. Jeg avskyr å sitte
      sånn i mørket og se uten å bli sett, når det ikke finnes noe å se på. Jeg legger
      meg i sengen. Som om jeg kunne sove slik som utsykket. Jeg lukker øynene.
      Jeg er søvnig. Det må være et såkalt hverdagsmirakel. Jeg hører et smell.
      Det kan ligne et pistolskudd, men liksom innpakket i skumgummi og bøl-
      gepapp, som en skjør gave. Det kan like godt være en dårlig eksospotte. Jeg
      lar meg ikke forstyrre nå. Jeg sover.
      
      VENTE OG IKKE SE | 329
    Page 330: |
      HYSTERIKER
      
      (På liksom). Lysbryteren, nesten den som først tiltrekker seg oppmerk-
      somheten, ettersom det er tatt i diagonal vinkel, og denne tingesten har
      havnet nøyaktig i øverste venstre hjørne, og er dessuten ikke hvit, i samsvar
      med standarden, men rød, trolig malt, eller lakkert; antagelig har hun gjort
      det selv. Bildet er i det minste skarpt (man kan sågar se en antydning til freg-
      ner i ansiktet hennes, nærmere bestemt omkring neseroten), og altså tatt
      med kameraet i en slik vinkel at det blir en rombe når man holder motivet
      korrekt (dvs. vannrett), og hvis jeg setter det fra meg (støttet mot et eller
      annet), føler jeg, selvsagt, hele tiden en trang til å løfte det opp og plassere
      kvinnen riktig ifølge tyngdeloven. Men i så fall måtte bildet stå på ett av
      hjørnene, lik en danserinne på tåspissen, hvilket er umulig. Både irriterende
      og fengslende. Bakgrunnen for ansiktet er ellers temmelig nøytral: hvite
      vegger, skimten av et bilde i glass og ramme (eller et speil?) i høyre hjørne,
      noe som kan være et kosteskaft (?) et sted bak kvinnens hode, samt en
      døråpning, hvorigjennom betrakteren får et gløtt inn i et annet rom, til-
      synelatende mørkt, men delvis opplyst av blitzglimtet, som avslører en vegg
      med et maleri eller en plakat, foruten tre grønnlige, runde flekker som kan
      være kontrollysene i et stereoanlegg, eller kanskje bare reflekser i metall,
      for eksempel knottene på en kommodeskuff. Men selvfølgelig, og sagt uten
      skinnhellighet, er det ikke disse marginale tingene som først fanger min
      interesse; det er
      
      kvinnen i sentrum av fotografiet (et nærbilde), portrettert på en litt
      ukurant måte, nemlig med begge hender lagt flatt opp langs hvert kinn, i
      en gestus som får en til å tenke på forferdelse, eller fortvilelse, eller skam,
      eller sorg, men en slik tydning motsies totalt og ugjenkallelig av ansiktsut-
      trykket, som er åpent, vennlig og imøtekommende: kvinnen smiler, og jeg
      skjønner fort at den litt uvanlige håndstillingen må skyldes at hun ganske
      enkelt støtter albuene mot en bordplate (nedenfor bildekanten) og hviler
      hodet avslappet i hendene, mens hun ser mot fotografen (dvs. inn i søke-
      ren), forøvrig med en fortrolig mine som sannsynliggjør at den som trykket
      
      330
    Page 331: |
      på utløseren, må være en meget nær venn eller venninne. Kanskje
      en mann
      
      hun er betatt av. Lillefingrene trekker øyenkrokene oppover i en slags
      asiatisk mandelform som de trolig ikke, eller bare i liten grad, har til vanlig,
      og jeg legger spesielt merke til disse hendene, med lange, slanke, elegante
      fingre, som kanskje kan tilhøre en musiker eller danserinne, hvis man føl-
      ger konvensjonene. På venstre hånds ringfinger en smal gullring med rød
      stein. Den uvanen jeg har, når jeg fremkaller slike ting, å tenke at jeg aldri
      skal lære den fotograferte å kjenne, ikke
      
      møte henne i det hele tatt (som om det var mulig, eller bare ønskelig, å
      treffe alle kvinner man ser bilder av; men nei, ikke alle, bare noen), og at
      hvis det aldri skjer (hvilket er mer enn sannsynlig), kommer hun således
      til å eksistere i min bevissthet, ikke engang som minnet om et ansikt, men
      som minnet om bildet av et ansikt, og det er dét bildet av dét ansiktet som
      tilfeldigvis ligger foran meg, glinsende av væske, og hun, den fremmede
      kvinnen, er mitt eneste selskap. Selv de meterhøye trykkverkene står stille,
      og hallen er tom. Utenfor er solen i ferd med å gå ned. Dette er ting jeg
      regner med, men strengt tatt ikke kan vite, siden mørkeromsdøren av stål
      er stengt bak meg. Jeg slukker det vanlige lyset. Bare den gule lampen hen-
      ger igjen midt i mørket. Et lite, nærmest nyreformet håndtak, som vris til
      høyre for å lukke, til venstre
      
      for å åpne, kan ikke bli enklere, men det er tilstrekkelig med tanken,
      tanken på at døren ikke lar seg åpne allikevel, for at mørket og tranghe-
      ten skal legge seg på åndedrettet lik en svart, flossete damp, som å puste
      inne i skyer av skitten bomull, og hånden som snart skal legge en ny nega-
      tiv i forstørrelsesapparatet er plutselig svett, en merkelig mikrosvette som
      spretter direkte ut av fingerputene og håndflaten, ulik den transpirasjonen
      som skyldes sommervarme eller fysiske anstrengelser. Muligheten til å åpne
      døren og komme meg ut
      
      i det store rommet, bare negativen jeg har tatt frem vil bli ødelagt, to-tre
      skritt bort til døren, et distinkt klikk vil garantere at den er åpen, at repro-
      rommet foran meg ligger åpent, trykkerihallen bak der igjen, og videre,
      
      VENTE OG IKKE SE | 331
    Page 332: |
      korridoren mot utgangsdøren, videre, lasterampen, hovedporten, alle de
      vidstrakte, ubebygde jordene og lagertomtene og veiene i hele industriom-
      rådet, overalt, fri ferdsel overalt, fritt til å gå, eller løpe, løpe, beinfly under
      det veldige luftrommet, langt vekk, hvorsomhelst, åpenheten i det uende-
      lige. Men hva med en plutselig
      
      lammelse i armene, så de ble umulige å løfte? Hele kroppen paralysert,
      forsteinet av et nervelyn, stå der urørlig, innestengt, ikke savnet, ikke sav-
      net i det hele tatt? Og jeg kan faktisk ikke røre meg, vrideren usynlig i det
      svake røde lyset, jeg stirrer inn i mørket, den er der et sted, jeg er ute av
      stand til å røre en finger, en fot, en muskel, og kjenner hvordan panikken,
      ja, panikken, fosser opp som fra en knust vannledning, nei, en stri børste
      av vann som er iskald innerst men brennende ytterst, den børster meg,
      krafser mot tinningene, sprenger i hodet som når man holder pusten for
      lenge, lungene flatklemte plastposer, nese og munn igjenklistret, nei, alt
      åpner seg, siden, for fritt
      
      fall, tvungent fall, vannrett fall (lik en menneskelig kanonkule på vei
      ut gjennom et løp uten ende, eller nei, omvendt, på vei fra munningen
      og innover) stadig dypere inn i det strupende mørket; ikke mulig å holde
      seg oppreist lenger, nå velte omkull på gulvet, rive ned en knitrende sta-
      bel filmposer i fallet, kjemikalieflasker, dunk av bakhode mot gulv, ikke
      miste bevisstheten, tross alt, men den fysiske smerten overstråler den men-
      tale (noen sekunder; fysisk smerte overtrumfer mental smerte, og mental
      smerte fysisk, etter behov, viselig innrettet, den sterkt deprimerte som faller
      og skrubber opp knærne, sårene fulle av grus, merker ingenting), en kortli-
      vet komet av fysisk smerte i det garotterende, stadig trangere mørket. Aldri
      funnet, fins ikke noe annet menneske, alle døde, skriket et flatklemt hvin
      gnissende gjennom halsen (lik skrattet som oppstår når man strammer et
      gresstrå i hendene og blåser hardt på det), tanken på mennesker murt inne
      levende, lenket til veggen, til slutt bare knoklene igjen i de rustne jernrin-
      gene, opplevelsen, derimot, ikke bevart, ikke
      
      minuttene, den tikkende klokken av nåler, den ekstreme skrekken når
      den siste mursteinen definitivt stenger lysinnslippet, fra nå av bare mur og
      mørke, motsatt mor og mørke før fødselen; først mørket inne i veggkisten,
      
      332
    Page 333: |
      siden dødens mørke inne i det første, og på det tidspunktet dette andre
      mørket frigjørende, et enormt pusterom, større enn noen isklar høsthim-
      mel med stjerner, torturens levende mørke drepes i det døde mørket, for
      alltid, det er de på den andre siden av muren som må bære skylden og
      smerten videre (hvis de føler noen skyld og kjenner noen smerte, men de
      gir antagelig blaffen, de er bare ærlig interessert i makt og penger). Mørke-
      rommet. Ligge der, under alle andre. Selv være en beholder for mørke. En
      hul statue med en bisverm av angst. Til slutt utmattelsen, nesten tømt for
      skrekk, på vei mot en gold ro, tenke seg lyden av en finger, i stillheten, som
      banker på bronseskallet. Hvilken finger? Ingenting inni. Være bevisstløs.
      Mørket inne i hodet allikevel ikke tomt, det fremkaller dimt lysende
      
      ansikter. Alle vinduene står åpne. Sommervarme. Gresshoppegniss og
      duren fra en gravemaskin langt borte. Mange ansikter der, for eksempel
      ansiktet til hun som alltid kaster håret tilbake mens hun himler med øynene,
      de daler langsomt, som i usynlige fallskjermer, ned igjen til utgangsposi-
      sjonen, også når hun ler; men hun ler ikke. Ingen har husket å sette på en
      ny plate etter den forrige. Stillheten henger i værelset som om pausene var
      befriidd, musikken skåret vekk. Skumringsskygger i krokene. Noen river av
      en fyrstikk og tenner et lys, det blafirer, siden, når vi snakker eller ler; over
      flaskene forteller vi hverandre historier, legger hånden, et øyeblikk, på den
      andres underarm når vi begynner å snakke, en slags elektrisitet påslått, lik-
      som vi slutter en strømkrets, eller vann, vi er rennende vann, bekker som
      munner ut i det samme tjernet. Gruggget fra vitsene og de komiske histo-
      riene har sunket til bunns og etterlatt en blank overflate: nå vaker fortel-
      lingene om ydmykelse, skuffelse, mislykkethet, tapet av noen vi elsket; og
      i denne litt fomlete sårbarheten nærmer vi oss hverandre, viser hverandre
      så å si huden på innsiden av armene, ved den umerkelige grensen
      
          der rusen ikke lenger skratter og spreller og kakler og vil ut og opp, lik
      et rasende fjærkre, men synker, lyrisk, forflyttet fra zoologiens virvar til
      den mer tenksomme meteorologien, som regn i en felles natt hvor dato-
      ene likevel er forskjellige. Og i pausene (som må være der, men ikke bli for
      lange), gravemaskinen som graver videre der ute et sted, langt borte, og
      noen som velter et glass. Glasset blir knust. Stemningen blir brutt. Skim-
      meret fra ansiktene foritar seg gradvis, stolene står plutselig tomme, vridd
      
      VENTE OG IKKE SE 333
    Page 334: |
      i alle retninger, lik parodiske utskytningsramper, flammen svømmer fre-
      sende i bunnen av staken, utenfor vinduene mørkt som i en senhøstnatt,
      nei, som om det sto murer utenfor dem, en fengselsmur rundt hele huset,
      og jeg våkner, liggende på ryggen
      
      i mørkerommet, ute av stand til å røre meg, i denne skrekkens tørre
      brønn, med den kvalmende tunge og raske pulsen, hamringen i bakhodet,
      de verkende musklene, klærne gjennomklisset av svette, stirrende, i skjæret
      fra den gule lampen, mot døren, ikke låst, kan åpnes, en simpel stramming
      av peke- og tommelfinger. Jeg sitter bare her og ser på fjernsynet uten å se
      noenting, men det virker som leiemorderen som nektet å ta oppdraget selv
      er blitt drept i den hvite bilen på parkeringsplassen bak kunstmuseet, og
      den nervøse mannen som nå går mot telefonkiosken skal til å varsle poli-
      tiet. Det står palmer langs gaten. Din jævla
      
      hysteriker, sier hun til meg, Din jævla hysteriker, simulant, simulator,
      similimartyr, men å tenke på det samme omigjen og omigjen, gå igjennom
      det gang på gang, den ekle nytelsen ved å dø på liksom, ikke på ordentlig,
      på liksom, omigjen og omigjen, aldri komme ut av det lukkede rommet
      igjen, bli helt borte, for alltid, på liksom. Ikke på ordentlig, lik de mennes-
      kene som vakler gjennom gjørmen med filler rundt føttene, eller barbente,
      mil etter mil gjennom gjørmen, slik fjernsynet nå viser. Om natten synker
      temperaturen til under null. De fryser ihjel. De som har krefter til det slåss
      likevel om maten, på ordentlig. De gamle og syke dør først, og barna, og
      kvinnene som føder i gjørmen dør av barselfeber, og de døde blir lagt i
      grunne graver i den gjørmete jorden, inntullet i filler og med en stein under
      hodet.
      
      334
    Page 335: |
      KNOKKELKLANG
      
      De spiller cello, fløyte, militærtromme; en av dem hever et spolebein for
      å slå på en klokke, en annen blåser waldhorn mens han løfter et timeglass.
      Tresnitt, eller rettere sagt reproduksjon av et tresnitt, stivt og kluntete utført,
      men tross alt dødningemusikk, antatt redselfull, maksimalt disharmonisk,
      ikke engang musikk, en larm lik skrik fra syke som opereres uten bedøvelse
      (naturforskeren som visstnok ga opp den medisinske utdannelsen fordi
      han ikke holdt ut å se hvordan kirurgiens ofre led: fossiler lider ikke). Men
      beinranglene, beinraringene, fremstilt lystige, opprømte, de fødte (javisst)
      ironikere, liksom de egentlig var sjeleglade, eller snarere kisteglade fordi de
      var kvitt smertenes kjøtt, i feststemning fordi de endelig var døde, befridd
      for de levendes stupide naivitet; og det var som om (den dårlige) kunst-
      neren, uten å ville det, hadde lansert slagordet Musiserende beinrangler er
      moro! eller noe lignende, ihvertfall bedre enn morkne knokkelrester som
      bare ligger der stumme uten å gi lyd fra seg, bedre med gjenferd enn ingen
      ferd, og døde som bare er døde, uten den minste vivasitet, uten kraft til
      å flytte selv et tomt glass bortover et papir med bokstaver. Et tegnestift-
      hull øverst på reproduksjonen, et tilsvarende hull i tapetet over pianoet (i
      erindringen, plutselig, mulig å rekonstruere det visuelle signalet fra bildet
      når det utpå ettermiddagen ble truffet av det langsomtvandrende solfeltet
      fra vinduet), og arket tydelig gulnet, liksom alle soltimene det var blitt eks-
      ponert for hadde satt seg fast i det, sunket inn i papiret som tynne, gule,
      molekylære hinner, eller bare lik gammelt glanset papir på visse billigbø-
      ker, og det var mulig å trekke det sedimenterte lyset ut igjen, så en gitt
      hinnes tid, dens time, kunne ekstraheres av papiret, med lukten i rommet
      akkurat da (av middagsmat, tobakk, parfyme, medisiner, harpiks, svette,
      eksos?), med alle lydene (buen mot strengene, værmelding på radio, sam-
      tale, monolog, rennende vannkran, gatestøy: ambulanse f.eks.?). Musikk-
      bussen. Alltid et stykke fortid å finne igjen i den andre kommodeskuffen
      nedenfra, en langsomt foranderlig konstellasjon av ting, et slags bunnfall i
      treg bevegelse. Og hvordan var denne konstellasjonen i en gitt soltime over
      beinrangelmusikken? To urverk med ulik hastighet: trafikken i gatekrysset
      utenfor, aleatorisk forvandlet fra sekund til sekund, og assemblaget av gjen-
      
      VENTE OG IKKE SE | 335
    Page 336: |
      stander i skuffen (silkepapir, skruer, ubrukelige blitzpærer, limtuber, hys-
      sing, notepapir, malerpensler, lappesaker for sykkel, harpiksbiter, strenger,
      obsolete kondomer ...), urørt, ubevegelig i dager, kanskje uker, inntil han
      tok ut eller la ned noe, eller bare rotet rundt etter noe han ikke fant og fant
      noe annet i stedet (slik han hadde funnet igjen de musiserende skjelettene);
      men begge urverk målende den samme tiden, værende i den samme tiden,
      som en bil på en autostrada i full fart mot en bygrense, og gloen på passa-
      sjerens sigarett sneglende seg inn mot filteret. Musikkbussen. Egentlig de
      nye, store legeambulansene med sine gjennomtrengende og syntetiske hyl,
      døpt slik den gangen de kom. Men det var en vanlig ambulanse. Trærne.
      Best husket han trærne som speilte seg i de buede vinduene øverst, en til-
      synelatende endeløs rekke av trær, en labyrintisk allé, endeløst greinverk,
      løvhang som forvridd gled over de blanke, speilende flatene med ulik has-
      tighet, og noen ganger ble stående helt stille, som om han lå på magen og
      så skyggen av et kjerr reflektert i en bekkekulp (fiskestengene teljet til av
      hassel eller or, og de små ørretene, strittende innvendig av hårtynne bein,
      ørretene som smakte så vondt da de ble stekt i margarin om kvelden: lukten
      av stekt fisk blandet med lukten av det råskne sengetøyet og muselorten, på
      hytta). De dødes øy. De uhyggelig vakre taktene etter innledningen, nesten
      en slags vals, men i fem fjerdedelstakt, i strykerne, som markerer rytmen av
      Karons åretak, den mest hypnotiske av all komponistens manisk-depres-
      sive musikk. De hadde plutselig stått rundt sengen hans (hvordan?), hvite
      bukser og jakker, kelneraktige på en måte (som om han hadde bestilt noe),
      virket som det var minst ti stykker av dem (men siden hadde han skjønt at
      det bare var to: sjåføren og en hjelpemann, som på en vanlig varebil som
      leverer møbler eller kjøleskap), og han prøvde å snakke, ordene kom bare
      halvveis igjennom, som om munnen var stoppet til med kakeddeig og han
      hadde en syltestrikk rundt kjeven, prøvde å protestere, han lå godt, trengte
      bare å sove litt til, hadde prøvd å betyde dem at hodet var klart (som han
      hadde en merkelig følelse av), men at han bare ikke maktet å snakke; og
      den ene av dem sa: Han er full (kanskje fordi, hadde han skjønt siden, ikke
      noe pilleglass var synlig, han hadde rukket å droppe det i avfallsbøtten før
      han begynte å krabbe mot sengen, mens han, så å si, var i ferd med å kaste
      også seg selv, sin kropp, sitt jeg, i avfallsbøtten. Søppelgropen på hytta, et
      stykke bak utedoen, stanken av avfallet under julisolén, den fullkomment
      rene og upåvirkelige solen, før det ble kastet jord på og lukten forsvant, en
      
      336
    Page 337: |
      liten søppelbegravelse; av og til et slep av blikkbokser etter de nygiftes biler,
      et slags varsel om dårligere dager? som om de dro med seg en prøve på
      det kommende husholdningsavfallet?). Og den andre sa: Nei han sier han
      kanke snakke, før han begynte å rote rundt i rommet som om han bodde
      der selv, som om han kunne finne årsaken til pasientens (eller skulle man
      si klientens? eller kundens? gjestens?) tilstand i en skuff, hele forklarin-
      gen, kausalrekken som førte frem til klientens (eller kundens) nåværende
      patologiske tilstand, før han sa: Var det et uhell? (Et fullkomment absurd
      spørsmål, liksom man gumlet i seg snesevis med piller i ren distraksjon,
      slik man kunne knaske peanøtter eller pastiller av pur ørkesløshet; men han
      hadde (i den grad det var fonetisk mulig) selvfølgelig forsikret at det var det,
      uten videre bekymringer om påstandens sannsynlighet). Da den hvitkledde
      ingenting fant, hadde de bare lempet ham rutinemessig opp på båren, uten
      hensyn til (de riktignok nesten uhørlige) protestene, som om han var et
      barn eller en senil eller en utilregnelig av et eller annet slag, eller rett og slett
      et dyr, som kunne raute, brøle, pipe, skvatre eller kakle, eller bare kvinke
      matt, uten at det var noe annet enn fullstendig irrelevant for situasjonen.
      I musikkbussen ingen musikk, ingen sirener. Bare en svak, polstret dur fra
      motoren, girskift, akselerasjon, tomgang, og de lydløse bildene, fiksérbilder
      som hele tiden løsnet, av trær, kvister med blomster, gjenspeilt i de buede
      vinduene. Disse bildene som gled gjennom rutene, i søndagsstillheten som
      bilen i sin tur gled gjennom, de forsommerbelyste og (antagelig) nesten øde
      gatene den morgenen. Trafikklysene som (antagelig) ble halvt visket ut av
      solen, hvordan de sto og skiftet uten at noen kø dannet seg ved kryssene.
      Eller hvordan de bare sto og blinket på gult, mens den ennå lange skyggen
      av stolpene umerkelig flyttet seg og ble kortere. Det syntes som om kjøre-
      turen varte uendelig lenge, liksom målet (sykehuset) hele tiden ble paral-
      lellforskjøvet i forhold til bilen, eller som om det slappe forsøket hadde
      vært kronet med hell, at han virkelig var død, at de døde hverken forble i
      denne verden for å råtne, eller at de holdt til huse i et eller annet dødsrike,
      helvete eller himmel eller nirvana eller andre sheol (opprinnelig var dette
      dødsriket felles for alle mennesker, gode og onde, rike og fattige), men at de
      bare ble transportert gjennom en stor stillhet og tomhet i det uendelige,
      alltid på vei fra ingenting til ingenting, de dødes reise gjennom selve tiden,
      i sykebilens, gravens, urnens lukkede kupeer, som ved disse filmeffektene
      hvor tyngdekraften er opphevet, og et mer eller mindre tilfeldig repertoar
      
      VENTE OG IKKE SE | 337
    Page 338: |
      av gjenstander svever fritt, dreiende om sin egen akse, bare mye langsom-
      mere og med lyden skrudd helt ned (omsider!). Eller tilogmed ingen avgjø-
      rende forskjell på de døde og de levende, de som blir transportert gjennom
      tiden i sine biler, sine båter, sine fly, sine romskip, sine sovevogner, sine
      senger om natten, eller bare lukket inne i sine idéer, sine ideologier, sine
      gjennomsiktige verdensbilder, sine glasskister, en stund før jorden lukker
      seg over dem, og reisen fortsetter inn i uendeligheten, Karons båt som aldri
      kommer frem, det bare ror og ror. Ikke den depressive komponisten da,
      den kvelden, men en eller annen (avskyelig) rockelåt (denne musikkformen
      som mangler det viktigste, senteret i all musikk: stillheten), i seige, liksom
      oljeforurensede dønninger gjennom rommet (uklart hvor i byen, adressen
      forlengst glemt, vertens navn glemt, de andre gjestenes ansikter glemt).
      Hun hadde stått, tvers overfor ham, lent mot veggen, under et enormt elg-
      hode, tydelig beruset, hodet litt foroverbøyd så det rygglange håret nesten
      skjulte ansiktet, en halvtømt ølflaske i hånden, en flaske hun plutselig satte
      fra seg på et bord (med et lite smell som ellers ville fått henne, den blyge
      piken, til å kveppe over seg selv) før hun krysset gulvet, rett mot ham (uten
      tid til å bli forbløffet en gang) og strammet begge armene rundt ham som
      en lasso, presset seg inntil ham (også med underkroppen, som en stem-
      pelpute eller en kompress), kysset ham på munnen og sa Den musikken
      banker i skrittet på meg, og han hadde tenkt Den motbydelige musikken;
      nei, det var noe han tenkte etterpå, lenge etterpå, da hadde han ikke tenkt
      i det hele tatt, bare knuget henne, hardt, uforstående, som om hun var en
      besynderlig formet gassballong han plutselig var blitt bedt om å holde, på
      et sirkus eller lignende, måtte for all del ikke lette og bli borte. Det som
      ble borte var selvfølgelig hele resten av festen, hele røren av musikk, latter,
      stemmer, klesdrakter, glass, flasker, sigarettrøyk, skjeve lampeskjermer; alt
      sammen annullert, utestengt, bare til stede som et togs jernlyder når man
      sover av utmattelse i setet, glemt, liksom alt det øvrige (simultant: en full
      fyr som forsøkte å klunke i takt på pianoet, noen som skrattet over en vits,
      sittende på gulvet i et hjørne, to venninner hviskende i øret på hverandre,
      en kar i t-trøye og smokingjakke og en halvt opptrukket vinflaske mellom
      knærne, ansiktet komisk forvridd av anstrengelsen, en annen dvaskt sun-
      ket ned i en lenestol og sin egen totale sløvhet, en kvinne som rapte og
      kniste mens hun helte appelsinsaft over vodkaen, en mann som strøk en
      kvinne fyllebliidt flirende over baken idet hun passerte, etc. etc.), alt gikk
      
      338
    Page 339: |
      for seg i et slags terrarium, fullt av eksotiske krypdyr, noen pilende raske,
      andre dorske, og den kunstige naturen opplyst innenfra, og forøvrig lyd-
      løst, som alle terrarier. Kort sagt noe de bare hadde snudd ryggen til. Eller
      alt omkring dem var på mysteriøst vis blitt til fortid, hele festen forlengst
      slutt, et ikke mer oppført skuespill, mens de selv, de to, stadig var i nåti-
      den, representerte hele nået. Men denne vidtforgrenede følelsen sugd inn
      på et par sekunder. Lukten. Det er egentlig alltid lukten som markerer at
      man er kommet helt nær et menneske (dvs. en kvinne), lukten av parfyme,
      hårsjampo, deodorant, eller rett og slett svette (hun med den blå tannen
      i avgangsklassen, tvetydig tiltrekkende fordi hun bestandig luktet svakt av
      svette, i motsetning til de andre, som hadde kropper uten kroppslig lukt),
      svette, altså, eller røyklukt, eller matôs, men denslags spesifikke dufter all-
      tid i blanding med noe annet, noe helt ubestemmelig, som er den egent-
      lige lukten, signaturlukten, den han hadde snust seg dypt inn i, da, mens
      han strøk henne med begge hender ned fra skulderbladene, langs korsryg-
      gen, over baken (innkapslet i en trang dongeribukse), omigjen og omigjen,
      og kysset henne (eller hun ham?) omigjen og omigjen, uvisst hvor lenge,
      antagelig inntil det på en måte ble meningsløst å fortsette, ettersom man
      ikke kan fortsette å kjærtegne hverandre (eller *kline*, som det så treffende
      heter: noe sumpete, klissent, deigaktig, to deiger som knadde og smakte
      på hverandre) i det uendelige; det kreves en slags opptrapping, en erotisk
      krisemaksimering som skal ende i kjønnsaktens sammenbrudd, hvilket var
      sosialt umulig der de befant seg. Siden, stakkato erindringer om stadige
      forflytninger, nye situasjoner uten noe imellom, som disse fotoføljetongene
      i gamle ukeblader, hvor en tenkt bevegelse, en tenkt (eller snarere fortalt)
      handling ligger mellom hvert bilde: de to sittende på gulvet med glass for-
      an seg, de to stående lent mot en bokhylle, de to travende frem og tilbake
      på den store terrassen i det blåfiolette sommernattslyset (med husets gule
      lamper bak seg og musikken blafrende ut av den åpne døren), de to (til
      slutt) innelukket på et eller annet lite rom, en slags hybel, i annen etasje,
      med en sovesofa eller noe sånt (men uten askebeger, hvorfor de begge, som
      notoriske kjederøykere, måtte bruke en tomflaske, og stadig bommet når
      de slo av asken), og dessuten en kasse villmannstrømmer på veggen (den
      slags eksotiske parafernalia som gir næring til tungt siviliserte akademikeres
      drømmer om et sunt og naturlig liv, i en befriende progressiv analfabetisme
      uten mentale sykdommer og viskoseklær). Og hele tiden pratende, disku-
      
      VENTE OG IKKE SE 339
    Page 340: |
      terende, småkranglende og kretsende omkring hennes mer og mer tydelige
      forhold (som ikke var den tradisjonsrike prippenhet man kan lese om i
      førti år gamle romaner, men noe annet, mer uforklarlig, unnvikende): at
      hun hadde latt seg rive med av et øyeblikks innskytelse, at hun hadde vært
      full (noe hun utvilsomt var), at hun ikke ville vikles inn i intrigene om-
      kring ham og en viss annen kvinne, som var kjent for å lage et helvete av
      sjalusiterror enda hun ikke lenger hadde noe rimelig krav på ham (hvilket
      illustrerte, fant han ut siden, hvor lite festkvinnen egentlig var interessert
      i ham; for har ikke virkelig begjær, eller virkelig kjærlighet, en slags inne-
      bygd hensynsløshet overfor en selv og andre? eller er det en romantisk kli-
      sjé?). Etter noen tafatte forsøk (stadig akkompagnert av sigarettaske som
      falt ned ved siden av flasketuten) dels på å stryke henne over håret (det
      gikk på et vis), dels på å beføle henne på lårene (stadig utenpå de stive, åle-
      trange dongeribuksene, som å prøve å kjenne på en snegle gjennom sneg-
      lehuset), hadde han gitt opp, hadde bare sittet og sett på de smale, benete
      fingrene hennes, med fregner, hvordan de tuklet rastløst med sigaretten,
      med et tinnsmykke hun hadde rundt halsen, hvordan hun bet av neglene
      og spyttet ut, fattet om glasset og drakk (antagelig hvitvin) inntil han selv,
      etter å ha tatt noen bitre slurker av bitterflasken han alltid slepte med seg på
      fester på den tiden, hektet de folkloristiske perkusjonsinstrumentene ned
      av veggen og dundret løs på dem, enda hardere da hun prøvde å si noe,
      og hun ga opp, han dempet spillet, hun åpnet munnen, crescendo igjen,
      hun ga opp, og så videre, noen ganger, før han ble lei det og sluttet, eller
      hun ble lei det, og tidde helt. Hun satt ihvertfall og så på ham, ventet, om
      han virkelig hadde gitt opp jungeltrommene. Plutselig hadde han strukket
      frem den ene hånden og strøket henne lett, nesten uten å røre, over det ene
      kinnet. Et kort øyeblikk hadde hun sittet ubevegelig, uten ansiktsuttrykk,
      før hun sa Jeg har ingen varme å gi deg. Den replikken var uforglemmelig.
      Den var vakker som alt nakent og rått og ærlig, som kjønnslepper brettet
      til side (hennes fikk han aldri se, liksom ordenes nakenhet vikarierte for
      kroppens), vakker som en stein (den klakkende lyden av steiner slått mot
      hverandre i den vansirede grekerens steinmusikk («For mannskor, rullestei-
      ner og orkester»), rytmen av nødvendighet, av tvang, og lyden av steinene
      like enkel som steinene selv, lyden av basal patos: ... det man 'lider', gjen-
      nomgår, utholder, i motsetning til det man gjør i frihet, av egen tilskyndelse,
      og samtidig ingenting mindre patetisk enn en stein, ingenting mindre fritt
      
      340
    Page 341: |
      heller; men så snart en menneskehånd griper om en stein og slår den ryt-
      misk mot en annen: patos; men hvem slår mennesker mot hverandre i takt,
      knoklene deres, viljene deres, og lytter til det? Ingen. Samme ingen som
      bor i steinen, steinens manglende opplevelse av verden. Han hadde ikke
      svart noe, kunne umulig ha svart på noe sånt. Han husket ihvertfall ikke.
      Men hvis noe, så helt sikkert noe komplett banalt og malapropos og over-
      flødig, slikt man alltid klarer å ødelegge en annens vakre replikk med. Eller
      avbrutt. Kanskje rett og slett avbrutt. Rommet var gråmalt. Helt og holdent
      gråmalt, bortsett fra vinduskarmene, som var hvite. Ugjennomsiktig glass
      nederst i vinduene. En vaskeservant i hjørnet ved siden av døren, som hadde
      slitasjesparende stålbeslag. Under vinduet en ruvende ribberadiator av den
      gamle typen, avslått, ettersom det var i juni. Ingen bilder på veggene. Ingen
      pasient i sengen ved siden av. Det han husket best var lydene. Men først fra
      den fjerde eller femte dagen, eller rettere sagt natten, da sløvheten begynte
      å vike for søvnløsheten. Det grå rommet nesten ikke mørkt, bare tusmørkt,
      og langsomt forstørret av sollyset, inntil alt var helt lyst og helt stille; det vil
      si, var lyst, kunne vært stille. Men over døren dette elektriske uret, et slikt
      som av en eller annen grunn alltid finnes i offentlige bygninger, den mak-
      simale nøkternhet av en klokke, fullstendig renset for estetiske elementer,
      beregnet for et sted hvor tid = effektivitet. Ingen fornøyelser, intet konsum,
      bare arbeid; klokken antagelig ikke satt opp for å signalisere til pasientene
      om den til enhver tid korrekte tid (i så fall: for at de skulle telle timene til
      lidelsene var formodet å ta en ende, ved utskrivningen, eller ved dødens
      inntreden?), men etter alt å dømme for at personalet uavlatelig skulle være
      informert om nøyaktig klokkeslett, hele horden av sykepleiere, leger, medi-
      sinstudenter, hjelpepleiere, portører, fysioterapeuter, biokjemikere, kokker,
      rengjøringshjelper osv. osv., for at denne staben skulle kunne skjøtte sine
      gjøremål mest mulig effektivt og rasjonelt, alle disse legevisittene, medi-
      kamenteringene, blodprøvene, sengeskiftene, temperaturmålingene, tøm-
      mingene av bekken og urinflasker, skiftene av bandasjer, tagningene av puls,
      fjerningene av suturer, flyttingene av pasienter osv.; dette uret bestående
      av en flat, rund stålskasse med plastlokk (liksom tiden var en ost eller kake
      som spiste seg selv), hvit urskive med svarte tall og svarte visere (kortviser,
      langviser, sekundviser), et slikt ur var det som tikket natten igjennom, en
      kakkelyd ikke ulik den som frembringes av en taktstokk mot notepulten,
      når dirigenten vil ha stillhet, denne tikkingen som gjorde det vanskelig (for
      
      VENTE OG IKKE SE | 341
    Page 342: |
      ham, i det minste) å sove, eller rettere sagt å sovne, ved siden av lyden fra
      ventilasjonsanlegget. I taket, rett over sengen, en slags tuter eller trakter inni
      hverandre, som om klokkestykkene (som blåserne kaller det) fra en tuba,
      en trombone og en klarinett var teleskopert sammen til et nytt instrument,
      grått som veggene. Men ingen himmelsk musikk fra oven, ingen klang
      av dommedagsbasuner heller, bare en uforanderlig (sempre pp) summing
      eller et sus med fjerne klapreryder (fra løse deler eller ventiler et sted?),
      ikke havet eller vinden eller en folkemasse, bare et teknisk sus av metall og
      elektrisitet. Disse to lydkildene i den blasse natten: klokken og ventilasjo-
      nen. Støyen som (etter at den medikamentelle sløvheten var tilstrekkelig
      drenert ut av kroppen) holdt ham våken en hel natt. Sollyset som på et
      visst tidspunkt hadde fått den skrukketé plastposen med blank intravenøs
      næring til å tindre, da han en gang i løpet av natten dreide hodet og fulgte
      ledningen som var stukket inn i håndbaken opp til sitt utspring. Et vannur
      han selv var inkorporert i, korporlig. Et nærende vannur tilkoblet blodet.
      Pulsen. Hun hadde kommet inn i sykesuen flere ganger den natten, som
      ikke var noen natt, bare en slags lys nestenstillstand hvor nesten ingenting
      hendte, hvor tankene ble mye større enn handlingene. Hun hadde av og
      til kommet inn i sløvheten han fylte rommet med (denne sløvheten som
      ikke lenger var sterk nok til å få ham til å sove skikkelig, og ennå ikke svak
      nok til at han oppfattet tingene klart: en varmluftflimrende badestrand
      sett gjennom et teleobjektiv, hvor menneskene beveget seg tilsynelatende
      stolt og formålsløst, uten at det angikk ham). Ved én anledning hadde hun
      grepet hånden hans og tatt pulsen. Hun hadde kommet bort til sengen og
      sagt Jeg kan ta pulsen, kanskje (dette 'kanskje' som om det var noe hinsides
      plikten, noe nesten fortrolig), og latt handling følge ord, holdt den venstre
      hånden hans med sin høyre, fingrene mot hans tikkende blodåre, blikket
      festet på armbåndsuret, profesjonelt, uten nøling eller fomling, slik man (i
      prinsippet) treffer det rette stedet på gripebrettet etter at begynnerstadiet
      er forbi. Han tenkte plutselig på seg selv som et instrument med blodårer
      til strenger. Profesjonelt, altså, i motsetning til hun i blomsterbutikken den
      gangen, hun hadde slomset nervøst med bukettene og pengene; fordi hun
      var interessert i ham, omtrent som han var forelsket i henne (aldri hadde
      han kastet bort så mye penger på diverse flora), eller rett og slett fordi hun
      var en urutinert og klønete sommervikar? Problemet ville sannsynligvis
      plage ham resten av livet, med unntak for senil demens eller lignende, etter-
      
      342
    Page 343: |
      som han ikke var blitt kjent med henne, og temmelig sikkert aldri ville bli
      det). Hun (altså sykepleiersken) hadde sagt Den er ikke så veldig høy, og
      han hadde svart et eller annet, på italiensk, selvfølgelig, som alltid i beru-
      set, forvirret eller sløv tilstand, og hun sa at hun alltid hadde hatt lyst til
      å lære det, og munnen hans rant velvilligst over av bløffende *ritardando*,
      *con dolcezza, presto giocoso, brutale tumultuoso*, osv. osv. Og da hun slapp
      hånden hans, eller rettere sagt pulsen, målingens gjenstand, men ennå sto
      bøyd over ham, hadde armen hans, merkelig nok, som om den var (svakt)
      fjærende og ble befridd for en spenne, løftet seg opp, langsomt, og med en
      lealaus gestus såvidt streifet underarmen hennes, før den sank ned igjen
      som en måler for å markere at energien nærmet seg null. Hun sa ingenting,
      bare rettet seg opp og tok et halvt skritt tilbake fra sengen. Han sa ingen-
      ting. Det var ingenting å si. Heller ingenting å gjøre. Ja, avbrutt, selvfølgelig,
      av den nervøst patruljerende verten, kanskje alarmert av trommesignalene
      fra sjelejungelen. Han hadde åpnet døren og stirret forferdet inn, gjort det
      klart at Her kan dere ikke være Det er en hybel Han som bor her er bortreist
      Hvordan i huleste havnet dere her, alt mens han mønstret tomflasken og
      den omkringliggende asken (fra, etterhvert, atskillige sigaretter), forsvant
      ut, kom tilbake med et askebeger og et papirark (format A4), lirket asken,
      med vekslende hell, opp på papiret og derfra til askebegeret, børstet det
      resterende fra bordplaten, alt sammen før de hadde fått tid til å reise seg
      og forlate rommet. Under en eller annen busk. I hvor mange timer? Han
      hadde ikke engang spydd, bare vært midlertidig funksjonshemmet, ute av
      stand til å krabbe inn i huset igjen, enn si gå. Heller ikke bevisstløs, duppet
      kanskje av litt, men ble hver gang jaget våken av frostrier, rå gufs fra den
      duggklisne bakken, men uten snev av sjanse til å flytte seg, som om han
      virkelig var fysisk lam, sentralnervesystemet kortsluttet (hva det forsåvidt
      også var), skjønt øynene stadig kunne beveges og hjernen tenke, mens han
      likevel var blitt fanget av jorden, en kjøttetende jord, låst fast, sydd fast til
      bakken som en maskot på et jakkeslag, eller kanskje limt fast til marken med
      alkohol, et tokomponentslim som virket når alkoholen i kroppen ble blan-
      det med fuktigheten i jorden, kontinuerlige tråder av væske fra kroppen til
      mulden, glinsende slim, liksom en diger, muskelsterk og blind snegle hadde
      krøpet tvers igjennom ham og forsvunnet, bare etterlatende et skimrende
      spor som festet ham til mulden, dro ham sakte inn i den, inntil han ville
      være bokstavelig talt sunket i jorden. Et drikkeglass fylt halvveis med en klar
      
      VENTE OG IKKE SE | 343
    Page 344: |
      væske (Prøv dette her, du!), resten brus: en drink, trodde han, bare at dette
      var ren sprit, nittiseks prosent alkohol, et anestesipreparat med øyeblikke-
      lig virkning, en bedøvelsessprøyte satt rett i hjernen: rett i bakken. Fra en
      av de utallige og uendelige krigene et eller annet sted langt borte. Savanne
      eller halvørken. En død soldat, liggende på maven, ansiktet ned, ribbet for
      alle våpen og effekter, bare den olivengrønne uniformen igjen, og kroppen
      allerede to tredjedels blåst til med sand, lik et ødelagt og overgitt redskap,
      på vei til å bli gravlagt av noe like usynlig og ugripbart og monotont som
      soldatens egen (for alltid avsluttede) pust, vinden som fortsatte å blåse der
      hvor hans pust var stanset. Et fargebilde. Den blekgule sanden. Den oliven-
      grønne uniformen. Noen busker i bakgrunnen. Ikke lyden av vinden. Han
      (altså betrakteren) måtte legge til lyden av vinden selv. Men han ville aldri
      få høre den slik den hadde lydt i soldatens ører. Hviningen av vinden slik
      soldaten hørte den, var fjernet for alltid. Finnes det noe mer fundamentalt
      komisk enn vindmaskiner brukt i disse forvokste symfoniene? Blåsten over
      den døde soldatens kropp vil aldri høres i noen konsertsal. Den mest hys-
      teriske disharmoni vil aldri tilnærmelsesvis nå intensiteten i livets kronisk
      virkende, subsoniske smerte. Hun (snill, sunn, frisk, allerede gift og med
      barn) som hadde sagt, den gangen, Av og til får jeg lyst til å legge meg under
      et tre i skogen og bli der; men det var noe annet, et lite eventyr hvisket til
      henne med et smil, sant og nifst som alle gode eventyr, uten konsekvenser.
      
      Og han selv hadde ikke vært noen soldat, bare en lykkens pamfilius av en
      feig og sørpe full sivilist som knapt nok hadde hørt et rifleskudd andre ste-
      der enn i fjernsynet. På et eller annet tidspunkt måtte han igjen ha behers-
      ket menneskets adelsmerke, den oppreiste, tobente gange, for han husket
      svakt at han hadde begynt å gå, bare gå, vekk fra huset, vekk fra festen, inn
      i stillheten og lyset fra den stigende solen, ravende, harkende, siklende og
      snublende gjennom fuglesangen, inn i noen morgenbelyste, nesten hvite
      asfaltveier (han ante ikke hvor han var), inntil han hadde gjenkjent, liksom
      sett gjennom lånte, ikke passende briller, en måneaktig tom bygate. Det
      var da, av en eller annen grunn, at raseriet plutselig hadde begynt å hyle i
      ham; han hadde røsket i skoene, men ikke fått opp lissene ordentlig, deiset
      bakover, med ryggen som gyngehestmeier, hadde halt dem av seg i liggende
      stilling og slengt dem oppi en suverent ensom, steilende og skvalpende
      fontene; men å kaste hadde ikke vært nok, han måtte knuse, han raspet av
      seg det tåpelige gulluret som han aldri klarte å miste eller få til å gå kaputt,
      
      344
    Page 345: |
      konfirmasjonsgaven, kylte det i en granittvegg, én gang, to ganger, tre gan-
      ger, fire ganger. Så latteren. Da det ble stille etter klokkeknusningen, hadde
      han hørt latteren, ikke en hes remjing, som man kanskje kunne ventet seg,
      men en kald og klar kvinnelatter. Resten av dagen var uskarp. Han hadde
      funnet en flaske aperitiff i kjøleskapet, satt på en plate med muntre ouver-
      tyrer (muligens et forsøk på autogen oppmuntring, eller selvironi), hadde
      drukket aperitiffen ublandet og (selvfølgelig) spydd den opp igjen, brøy-
      tet maven tom inntil siste slimtråd, La Scala di Seta, Il Barbiere di Siviglia,
      Semiramide, Il Viaggio a Reims, L’Assedio di Corinto, Guillaume Tell, helt
      umulig å spille den siden, han bare skalv og ble kvalm øyeblikkelig. Han
      hadde ihvertfall ikke sovet hele dagen (som om han sparte opp søvn til den
      store søvnen), hadde tilogmed rikket seg til nærmeste utsalg, mer bitter,
      hele ettermiddagen og kvelden et slags skvalpende oppvaskvann blandet
      med bitter, hett, han hadde gått naken omkring i leiligheten, eller snarere
      sittet mer og mer, og til slutt bare bevegelsen bort til badet, medisinskåpet,
      ut på kjøkkenet, en stor seidel med vann. Da hadde han forlengst sluttet å
      sette på plater. Over pianoet, hvis man så nøye etter, et lite hull i tapetet,
      og under det, et litt lysere rektangel, fra den tiden da sollyset (særlig om
      ettermiddagen) ble stanset av papiret istedenfor å treffe veggen under.
      
      VENTE OG IKKE SE | 345
    Page 346: |
      HAVET
      
      Et rykk. Så ubevegelig. Så en liten bivring. Så ubevegelig. Et nytt rykk, så
      ubevegelig, en liten bivring, og så videre, rød, grasil som et lem på et eller
      annet eksotisk insekt, en tentakel eller noe slikt.
      
      Det hender jeg prøver å bare se. Eller bare høre. Merkelig nok går det an
      å minnes noe med åpne øyne, og uten å holde for ørene, og man kan se noe
      man engang gjorde, og høre noe man engang hørte, samtidig som man ser
      rommet man sitter i, og hører for eksempel lyden av løvsangere eller jetfly
      eller begge deler, man ser minnene, som om man hadde øyne vendt innover
      (med en egen organisk, fastgrodd lykt, som hos dyphavsfiskene), et syn inn
      mot hjernen, hvor minnene ligger lagret, liksom i dvale, et mylder av rare
      dyr; noen er trege og dorske, kalde, vekselvarme, de rører seg motvillig og
      seigt, andre har derimot vist seg så ofte at de på en måte er begynt å bli
      støle og stive og pjuskete i pelsen, man ser de tynne bena under fjonene,
      men det verste er at så mange er en slags nattdyr, eller underjordiske dyr,
      det vil si at man bare såvidt får se et øre eller en haletipp som forsvinner,
      og enda flere, antagelig de fleste, får man aldri se i det hele tatt.
      
      En rekke hjertemuslinger, matt gråhvite, og med varierende brune stri-
      per på tvers av riflingen, som stråler ut og brer seg i vifteform fra det snu-
      telignende fotstykket (der åpne- og lukkemusklene engang satt).
      
      De er der, men de viser seg aldri. Alle disse usynlige erindringsdyrene vil
      (som bakteriene og de andre nødvendige eller unødvendige snylterne på
      min egen kropp) dø når jeg dør, og dette vil igjen si at ikke bare det man
      vet om og kjenner, kjenner som seg selv, blir borte, men også det man ikke
      vet om og ikke kjenner, ikke kjenner som seg selv, som man aldri har visst
      om, det blir også borte, for alltid, uten at noen noensinne vil få muligheten
      til å lære dette ukjente å kjenne. Det som ingen noensinne får vite noe om,
      interesserer meg. Ikke fordi det er hemmelig. Jeg kan ikke fordra hemme-
      lighetskremmeri. Jeg sier alt som det er. Det åpenbare er det mest uforstå-
      elige. La oss anta at jeg bestemte meg for en dag, en dato, et årstall, en dag
      
      346
    Page 347: |
      jeg ikke har noen som helst erindring om, og jeg bestemmer meg, nå, og vet
      at erindringen om denne dagen, minutt for minutt, finnes et sted, men at
      den er umulig å fremkalle igjen, som om den var et verdifullt samlerobjekt,
      og var blitt stjålet, og solgt til en ukjent og uoppsporbar samler, som nå har
      innlemmet denne dagen i sin samling av dager, eller noen (uvist hvem)
      har lagt den i en krukke, og forseglet krukken, og satt den ned i en krypt,
      eller en hule, lukket etterpå, og ikke bare denne dagen, men hver eneste dag
      jeg har glemt i hver sin krukke, hele rader med forseglede krukker, nede
      i en krypt, eller en hule, og han (uvisst hvem) som vet hvor krypten eller
      hulen er, er borte, og radene med forseglede krukker som inneholder mine
      glemte dager står der, og blir aldri åpnet igjen. Men det finnes ingen tyv
      og ingen samler, ingen krukkesegler i sin krypt eller sin hule, det er en
      dag jeg selv har opplevd, og som ikke bare er borte, i likhet med alle mine
      levedager inntil denne, men hvis spor også er borte.
      
      Omkring et halvt dusin bittesmå konkylier med langsgående, brunaktige
      og blåSvarte striper i klart avgrensede, bilringaktige felter som synes svakt
      vridd i forhold til hverandre, slik at strekene så å si er ute av fase, og etter
      som de blir mindre, forvandles de til prikker før de blir helt borte i den
      hvite spissen.
      
      Til gjengjeld husker jeg ikke hvilken dag, hvilken dato og hvilket år
      det med kysset hendte. Det var den gangen, i min ungdom, da jeg gikk
      til fots hjem fra en fest, eller rettere sagt fra et hus hvor det hadde
      vært fest, gikk til fots, ettersom jeg ikke hadde råd til drosje, og den
      siste bussen forlengst hadde gått. Det var midt på vinteren og meget
      kaldt, selv om jeg til en viss grad holdt varmen ved å gå fort. Det tok
      flere timer. Jeg husker ikke så mye av selve turen, bortsett fra at det
      knaste i grus når jeg gikk gjennom en fotgjengerundergang, og at det
      i en isete skråning sto noen trær med svarte stammer. Vinden hadde
      blåst snøen i en slags valker eller bølger rundt dem, så man kunne fore-
      stille seg at trærne pløyde avgårde gjennom hvitpisket skum, som mas-
      ter på gudene vet hvilke synkende skip, antagelig skip med dekk av tele,
      med skrog av jord og en last av stein, og nå var seilene revet, men
      til sommeren ville de stadig synkende skipene ha fullt utspente seil av
      løv.
      
      VENTE OG IKKE SE | 347
    Page 348: |
      Et håndflatestort kamskjell, perlemorshvitt glinsende på den glatte utsi-
      den, men inni med en rødlig, sandsteinsfarvet, grov overflate som i søk-
      kene blir til mikroskopiske, porøse og svært ru lameller på tvers av
      retningen i skjellets spiler, som i sin tur ligner kannelerte greske tem-
      pelspyler, skjønt de smalner av og flater ut mot null ved fotstykket, som
      om de pekte tilbake mot det formløse punktet de en gang sprang ut
      av.
      
      Det er slike tanker man kan trøste seg med på meningsløse vandrin-
      ger om vinteren, mens ansiktet blir stivt, hendene valne og tærne numne,
      men tankene fortsatt holder seg varme. I visse situasjoner er en varm
      hjerne viktigere enn et varmt hjerte. Årsaken til at jeg husker dette, er
      likevel at en av jentene på festen, aldeles uventet, ga meg et kyss på kin-
      net til avskjed, og selv om hun ikke var spesielt pen eller sjarmerende, så
      er jo et uventet kyss (selv på kinnet) noe man husker, ihvertfall hvis man
      har fått (og gitt) så få kyss som jeg, min høye alder tatt i betraktning,
      tross alt har, og fordi kroppslig berøring av det motsatte kjønn dengang
      ikke var så sterkt devaluert som det er nå, og fordi kysset representerer
      et velbehag utenom det vanlige. Skjønt velbehag. Mer objektivt betrak-
      tet avsatte det fuktighet på kinnet mitt, som følgelig ble sterkt avkjølt i
      det isende vinterværet, noe som forresten, av en eller annen grunn, gjør
      dette minnet kjærere. (Jeg har imidlertid vært igjennom det så mange
      ganger at jeg nesten ikke klarer å skille min gjenerindring av erindrin-
      gen fra selve erindringen; det kan ligne en helgenstatue som er blitt så
      ofte kysset at ethvert spor av tånegler og tær er blitt borte, og teore-
      tisk sett kan man tenke seg at tilbedelsen til slutt vil fortære det tilbedte,
      som endelig trekker seg tilbake til ingenting og blir der.) Men nå er jeg
      kommet langt bort fra mitt opprinnelige forehavende, som var å se. Plut-
      selig en kveld oppdaget jeg noe blått lys som ikke hadde vært der før
      (det må være en slags reklame), og dessuten visste jeg ikke hvor bygnin-
      gen befant seg, ettersom jeg ikke alltid har vært på de kanter jeg kan se
      fra vinduet her, foruten at jeg ikke har vært ute av huset på ni år, seks
      måneder og fireogtyve dager. Jeg vet fortsatt ikke hvor bygningen med
      det blå reklamelyset står, og selv med kikkerten er det umulig å lese hva
      reklamen anbefaler. Den betyr altså noe for andre, men ingenting for
      meg.
      
      348
    Page 349: |
      Da jeg for én gangs skyld vasket gulvet, med langkost, bøtte, skureklut
      og såpevann (det tok meg hele dagen), og da jeg endelig nærmet meg kom-
      moden, med ryggen til, slo kosteskaftet borti den, og den falt ned.
      
      Hvorom allting er, så ser jeg akkurat nå, et eller annet sted bak denne
      bygningen, altså minst et par kilometer i luftlinje, den svarte armen til en
      mobilkran i arbeid, den står som en skråstrek over det hvitaktige havet og
      de gråsorte øyene som kan skimtes bak der igjen, det vil si, hvis jeg følger
      lenge og nøye med, så kan jeg se hvordan den svarte streken først heller
      mot venstre (for meg), så forvandler seg til en rett, litt kortere strek, og så
      blir en svart strek som heller mot høyre (for meg), inntil det hele gjentar
      seg i motsatt retning, og det slår meg nå, at hva denne kranen heiser opp
      (eller ned), det hører til den kategorien ting jeg aldri vil få vite noe om,
      jeg kan bare sitte og betrakte den, omtrent som man kan betrakte en fjern
      planet og aldri få vite hvordan det ser ut der, eller man kan betrakte et vilt
      dyr i bur, og aldri få vite hvordan det er å være dyret selv, eller som jeg kan
      betrakte rullesteinen på kommoden og aldri få noen opplevelse av å være
      stein, en opplevelse i grunnen ingen, ved nærmere ettertanke, heller ikke
      steinen selv, blir forunt, ettersom en stein ikke har noe sanseapparat, og
      følgelig ikke kan ha noen opplevelse av hvordan det er å være stein, den har
      ikke noe ego, så å si, den er helt uselvisk, den kan bare betraktes utenfra og
      gjenkjennes som en stein, en rullestein; men ved nærmere ettertanke gjel-
      der jo det samme også for all vegetasjon, akkurat det samme for grønske
      på en råtten åre som for en kjempemessig, eldgammel eik på en bakketopp,
      slik at dikterens ønske om å være for eksempel en gran i skogen er umulig
      å oppfylle, for det finnes ingen som er en gran i skogen; å være en gran
      i skogen ville i grunnen være det samme som å være død, eller ihvertfall
      bevisstløs, et koma uten oppvåkning, granen i skogen et koma uten opp-
      våkning. O var jeg blott et koma i skogen, uten oppvåkning.
      
      To små skjell som er svarte utenpå, men inni har en glidende skala av
      farvetoner fra dyp blekkblå til hvit (nærmest den spisse enden), foruten at
      ett av dem i bunnen har rester av meget finkornet, gråhvit sand, som (kan-
      skje på grunn av et forlengst inntørket sekret) henger fast i skallet, hvor
      sandtegningen danner en ellipseform, åpen på den ene siden, slik at det
      faktisk kan minne om en lagune i miniatyr.
      
      VENTE OG IKKE SE | 349
    Page 350: |
      Hvis bevisstheten, og den menneskelige par excellence, kan anses som
      bråk, en slags evinnelig, aldri hvilende støy, så finnes det altså i steinene
      og plantene en stillhet som i grunnen er ufattelig, en stillhet som er desto
      større som den ikke kan oppleves av noen. Ved nærmere ettertanke den
      samme stillheten som finnes inne i oss fra det øyeblikket vi igjen er blitt til
      livløs materie, ettersom ingen kan si: Jeg er en knokkel, slik en stein eller
      en flekk med grønske heller ikke kan si: Ego sum.
      
      Et rykk, så ubevegelig, så en liten bivring, så ubevegelig, så et rykk igjen,
      og så videre, uten å komme noen vei, den lange røde streken hakkende over
      den korte svarte streken bak tallet (strekene bak hvert tall litt tykkere enn
      de andre), uten noensinne å nå neste strek, men også uten at rykkingen
      stopper.
      
      Elefanten. Om jeg nå flytter blikket fra mobilkranen langt der borte, og
      trekker det inn i rommet (hvis det utgikk to følehorn fra øynene mine til
      ethvert punkt jeg måtte finne det for godt å fiksere, ville disse følehornene
      nå trekke seg kraftig sammen, fra en lengde på over to kilometer til omtrent
      to meter), så møter blikket den grønne elefanten, der den henger i en hempe
      som utgår fra issen, og dreier svakt, nesten umerkelig, fra side til side for en
      eller annen innendørs vind, om man kan si det slik. (Det later til å skulle
      dreie seg om dyr i dag.) Den er altså i hovedsak signalgrønn, skjønt det
      begynner å bli en sannhet med modifikasjoner å si at den er grønn, ettersom
      den i årenes løp er blitt dekket av et lag nikotininfisert støv, som på sine
      steder gir nylonpelsen en definitivt mer brun enn grønn farve. Dessuten er
      den hvit inni ørene, og den har på seg en slags genser med brede tverrstri-
      per, i farvene rødt, oransje, rosa og gult (regnet ovenfra og ned), samt en
      høyrød sløyfe rundt halsen, og øynene (eller snarere øyet; fra min synsvin-
      kel skjules det ene øyet av den muntert oppadsvungne snabelen) brune.
      
      Tre–fire blanke sneglehus, som på den ene siden ender i en takkete åpning
      som ligner en skjev, glisende munn.
      
      Den er sikkert ment å være til trøst og oppmuntring for noen. Av sen-
      timentalitet, formodentlig, er jeg ute av stand til å kaste den, og elefanten
      er altfor innsatt med smuss og nikotinstank til at jeg kan gi den bort. Man
      
      350
    Page 351: |
      ender med å ikke bli kvitt ting fordi man selv har møkket dem til for mye.
      Elefanten er forøvrig det eneste stykke fauna i huset, mitt husdyr, så å si,
      om man da ser bort fra alle dyrene jeg er i stand til å forestille meg i fan-
      tasien, og det er ikke få, både virkelig levende og imaginære dyr (som for
      eksempel erindringsdyrene). Etter denne hjemvending til de nære ting, er
      det kanskje på tide å bevege seg ut i verden igjen, det vil si med blikket, bare
      med blikket. (Synet er i grunnen den mest avmektige av alle sanser, det er
      den sansen som rekker lengst og besitter minst; om man hører for eksempel
      musikk, så besitter man lyden på et vis, og hvis man lukter på for eksempel
      en orkidé, så besitter man på et vis lukten, og hvis man holder noe i hånden,
      en sykkelholk eller en brøddeig eller et økseskaft, så er det ihvertfall nært,
      selv om man ikke besitter det; men man kan bare tenke seg hvordan det
      ville være hvis blikket faktisk kunne trekke til seg og eie alt det kan fange
      inn, det ville være umulig å stille ut varer, vinduene ville bli sugd tomme
      for gjenstander, men ikke bare vinduene, alle forretninger måtte dekke til
      varene fullstendig med alskens tepper og presenninger, og kunden kunne
      ikke få se tingen før den var betalt, men ved nærmere ettertanke måtte alle
      og enhver holde sine egne ting skjult, ellers ville det føre til totalt sam-
      menbrudd for enhver privateiendom, men også for all kollektiveiendom,
      alle gjenstandene ville rotere uopphørlig mellom forskjellige eiere som så
      på dem etter tur; men om nå prinsippet om blikkets absolutt possessive
      egenskaper ble utvidet til å gjelde også det såkalte kjødelige begjær, eller
      for den saks skyld aggresjonen, så ville det føre til en slik uendelighet av
      forviklinger og forvirringer at ethvert sosialt liv i praksis ville bli umulig;
      her er det nok på tide å stoppe denne tankerekken.)
      
      Den falt halvveis fra hverandre, og jeg prøvde å sette den sammen igjen.
      Det forbauset meg litt at urskiven bare var en tynn papplate med hull i
      midten (til viserne). Jeg kunne sette den opp-ned eller sidelengs om jeg
      ville. Jeg satte den den riktige veien, og limte igjen selve huset, som er av
      hvit plast, med limbånd. Etterpå oppdaget jeg at den både virket og ikke
      virket på én gang.
      
      Hvis jeg nå lar blikket vandre i en tilnærmet rett linje langs horisonten,
      vestover fra mobilkranens svarte skråstrek, så møter det, etter tur, og på
      forskjellige avstander: et tre (bitte lite og ubestemmelig); en blekgul, tårn-
      
      VENTE OG IKKE SE | 351
    Page 352: |
      lignende bygning (som jeg vet er en transformatorstasjon); et klesforke-
      stativ som kan dreie med vinden; et tegltekt tak på en boligblokk, med to
      skorsteinspiper og fire luftepiper samt en takluke; et stort epletre (så nært
      at jeg kunne kastet en ball på det); en stor, men av avstanden forminsket
      bygning med mange vinduer og balkonger (som jeg vet er et sykehus); en
      høyspentmast; en skorstein, herfra sett på størrelse med lillefingeren min,
      men i virkeligheten nærmere hundre meter høy, utstyrt med et rødt var-
      sellys på toppen (man ser det tydelig om natten), men sannsynligvis er det
      ikke gjennom denne pipen jeg kommer til å fly ut, etter at jeg er blitt kre-
      mert, selv om den tilhører sykehuset, for den betjener visstnok hospitalets
      sentralvarmesystem, og skal altså brukes til å holde varmen i dem som sta-
      dig er varme, ikke til å forvandle til røyk dem som alt er kalde.
      
      To blåskjell som ikke lenger er blå, og heller ikke svarte, men tvertimot
      hvite utenpå, en dels matt, dels skimrende hvithet full av ganglignende arr
      og merker, det vil si, den delen av skallet som er synlig, ser slik ut, men
      omkring halvparten av begge skall er helt tilgrodd av en strittende, biku-
      beaktig og inntørket masse av noe som må være rur eller lignende smådyr,
      tett i tett, nesten oppå hverandre, og de består i sin tur av et egglignende
      skall med et ovalt hull i toppen, og de fleste av disse skallene er fylt av noe
      rundaktig, delt på midten av en spalte, slik at det hele kan minne om en
      gammel kone med skautet trukket omhyggelig rundt ansiktet, men i så fall
      en hel flokk gamle koner med skautet trukket omhyggelig rundt ansiktet,
      en hel menneskemasse stirrende mot betrakteren av de to en gang parasit-
      terte blåskjellene, skjønt enkelte av disse bittesmå skallene også er tomme,
      og da ligner mer på krukker eller kar. (Kanskje kan man tenke seg at det
      var her enkelte av mine glemte dager en gang befant seg, som ruller med
      mikrofilm skylt vekk av havet?)
      
      Det er i grunnen typisk. Den skorsteinen jeg en dag kommer til å fly ut
      av, forvandlet til røyk, den kan jeg ikke se. På den annen side ville jeg jo
      ikke, med et tilfreds sukk, kunne sitte og se røyken av meg selv fly ut av
      noen skorstein i alle fall. Men mellom hus, tørkestativ, trær og så videre
      får jeg, med ujevne mellomrom, noen glimt av havet, riktignok ikke blått,
      ikke engang gråblått, men hvitgrått som tåke, slik at det strengt tatt kunne
      være noe annet enn hav, kanskje skyer, og i så fall ville øynene være høye
      
      352
    Page 353: |
      fjelltopper som stakk opp over det grå skyaget, men jeg liker ikke kveru-
      lanteri, så jeg sier det rett ut: det er havet jeg ser.
      
      Batteriet virker fortsatt. Men visermekanismen er på en eller annen måte
      blitt kilt fast, slik at den elektriske impulsen som skulle få klokken til å gå,
      bare fører til en tentakelaktig rykking i sekundviseren.
      
      Etter bare å ha sett havet på flere kilometers avstand over en tid på ni
      og et halvt år, har jeg mer eller mindre glemt følelsen av varm strandsand
      mot føttene, glemt lyden av brenningene, glemt hvordan et fjærelbelte med
      tangrak egentlig ser ut, glemt hvordan det kjennes å holde en glassmanet i
      hånden, glemt lukten av hav, følelsen av hav og synet av hav.
      
      Et stykke tang, kullsvart (bortsett fra enkelte lyse, fastsittende sandkorn),
      og tørket, balsamert, i en svakt elastisk, men sprø buskform, nesten vektløs
      i hånden, men om man legger nesen helt inntil, kan man stadig kjenne den
      karakteristiske, egentlig ubeskrivelige lukten av hav.
      
      Kortviseren pekende på femtallet, langviseren på titallet, den tynne nålen
      for alarmen på åtte. Sekundviseren på tretallet, på vei mot neste strek, uten
      noensinne å komme dit: et rykk, så ubevegelig, en bivring, et rykk, og så
      videre.
      
      Jeg husker ikke lenger fra hvor og når de marine reliktene stammer, men
      sikkert ikke fra den sommeren jeg nå tenker på, og minnes. Det vil si, jeg
      minnes egentlig bare en episode, eller noe som knapt nok fortjener beteg-
      nelsen episode, en diminutivform av en episode, noe som kan ha tatt et
      par-tre sekunder. Ved en i sannhet merkelig tilfeldighet var jeg på ferie ved
      sjøen sammen med tre kvinner (selv om en av dem riktignok skulle fore-
      stille min kjæreste), og været var varmt og fint, slik været etter sigende var
      før i tiden. Vi badet, kvinnene iført todelte badedrakter, og plutselig sa den
      ene av dem at hun ville blåst i (her nevnte hun navnet mitt) og tatt av seg
      overdelen, hvis vi (det vil si de tre kvinnene og jeg) hadde vært alene, men
      det var vi ikke, og hun tok ikke av seg overdelen. Mer er det ikke. Jeg får av
      og til en følelse av at jeg husker flere ting som ikke hendte, som det aldri ble
      noe av, enn jeg husker hendelser som foldet seg ut i sin fulle prakt. Ifølge
      
      VENTE OG IKKE SE | 353
    Page 354: |
      mitt leksikon er det slik at (og jeg siterer) tarmen går gjennom hjertet på
      muslingene. Det forekommer meg å være en opplysning som burde kunne
      brukes til noe. Lukten av hav. Mitt nåværende hav befinner seg i en blå plast-
      eske på cirka ti ganger tyve centimeter, med gjennomsiktig lokk, og er det
      noe som særpreger disse relikter av hav, så er det en utpreget tørrhet. Det
      finnes ikke en dråpe vann igjen av det osean som en gang omsluttet dem,
      eller skylte over dem, eller fuktet dem ved høyvann, om ikke annet. Lokket
      har en stor sprekk tvers over, og det lar seg ikke legge helt på, ettersom ett
      av skjellene er for høyt. Lukten av hav. Vekkerklokken som hverken virker
      eller ikke virker står oppå esken, som om de hørte sammen, med rulle-
      steinen som et taust vitne ved siden av. Jeg ser ikke lenger mot horisonten
      nå, jeg ser ikke den arbeidende mobilkranen eller skorsteinen jeg aldri skal
      fly ut av, jeg prøver å bare se på klokken, på den røde sekundviseren, som
      fortsetter å rykke og bivøre, utrettelig, uten derfor å komme noe sted, uten å
      kunne galoppere rundt den minuttbestrødde sirkusmanesje. Stasjonsuret.
      Ja, jeg husker det. Det var grønt med hvit skive, også sekundviseren var
      svart, et ur av den gammeldagse sorten med smijernskrimskrams og vinger
      med hjul på toppen, montert i rett vinkel ut fra veggen til venterommet.
      Det var blitt sent på kvelden. Fra låveballet tok vi drosje inn til sentrum
      av den lille kystbyen. Det siste toget hadde gått. Det var en sidebane uten
      elektrisitet. Sjåføren spurte over radioen sentralen om det gikk et nattog
      fra knutepunktstasjonen, og det gjorde det, og vi kjørte drosje fem mil inn
      i landet, midt på natten. Billyktene vinglet over endeløse kilometre av tom
      og mørk asfalt, det fantes nesten ingen bebyggelse, som om skoglendet lå
      øde i vente på foreløpig ukjente rydningsmenn. Det eneste levende vesen
      vi observerte på hele turen var en grevling eller noe slikt som bukset tvers
      gjennom billyktenes aldri hvilende lys, det vil si ikke hvilende, altså urørlige,
      før vi nådde stasjonen, og en håndskrevet papirlapp, festet til oppslagstavlen
      med en tegnestift, fortalte at nattoget var innstilt. Venterommet var stengt.
      Stasjonsbygningen sto midt inne i skogen. Det fantes ikke bebyggelse i mils
      omkrets. Vi satt på den grønne trebenken til klokken syv neste morgen.
      Da vi endelig kom hjem sov vi i bortimot tolv timer. Det var jo ferie. Atter
      en gang ferie. Hun sa Jeg så på deg mens du sov. Du har fått noen harde
      drag langs kinnene; dem hadde du ikke før. Av frykt for at hun ikke skulle
      kysse meg mer, måtte jeg skylde på sjelen, at den var blitt mer desillusjo-
      nert og mer kynisk, jeg kunne ikke si at det var tennene som hadde råtnet,
      
      354
    Page 355: |
      særlig jekslene. Det mer abstrakte har stundom visse fortrinn fremfor det
      konkrete. Jeg mener, det virker liksom stiligere å ha en forfallen sjel enn
      et forfallent legeme. Skjønt en viss omvendt effekt gjør seg også gjeldende;
      hvis man bare er en ordinær krøpling uten nevneverdig taleevne, sittende
      som en latterlig, siklende, bevegelsesfrosset danser i en rullestol, så hjelper
      det om man er en internasjonal kapasitet i for eksempel malakologi eller
      teoretisk astrofysikk. Ja. Elefantmannens dannede konversasjon. Nå hører
      jeg noen gå i trappen. Det haltende ganglaget. Det må være ham. Han går
      opp alle trappene mens han støtter seg til stokken, som man, takket være en
      gummiknott, nesten ikke hører. Han har angst for heiser, det er hans eneste
      svakhet, så han går opp alle trappene isteden. Den som ville unnslippe ham
      måtte kjøre heis opp og ned i det uendelige. Sove på en feltseng i heisen. Få
      maten stukket lynraskt inn heisdøren. Slenge matrester og skittent bestikk
      lynraskt ut heisdøren. Gjøre sitt fornødne på et kjemikalieklosett i heisen.
      Tømme bøtten lynraskt ut gjennom heisdøren. Aldri kunne se ut av noe
      vindu, bare inn i et speil. (Etter hundre dager med utsikt bare til et speil,
      ville også den mest selvopptatte og forfengelige trygle om et vindu.) Sitte
      innesperret på ubestemt tid i et fengsel som, istedenfor fangen, gikk rastløst
      opp og ned hele tiden. Fikk jeg ikke forresten et brev i dag, med en hånd-
      skrift som virket kjent, men som jeg ikke kunne plassere? Jo. Det ligger uåp-
      net på kommoden i entréen. Jeg rekker kanskje å putte det i jakkelommen
      hvis jeg skynder meg. Jeg var forberedt. Jeg visste han ville komme en av
      dagene, men ikke at det skulle bli i dag. Slikt prøver man jo alltid å skyve
      fra seg, eller foran seg, eller bak seg, som om man gikk baklengs, stirrende
      inn i fortiden, eller ned i nåtiden, nåtiden ved skotuppene, rygg mot rygg
      dyttende en man vet er sterkere, som ennå ikke har brukt kreftene sine. En
      siste gang kan jeg lukke øynene og innbilde meg at han er en distingvert
      gentil’uomo som kommer for å hente meg i sin gondol, for å føre meg gjen-
      nom den strålende opplyste, langsomt smuldrende kanalbyen. Det ringer
      på. Nå går jeg og åpner.
      
      VENTE OG IKKE SE | 355
    Page 356: |
      TIL HØYRE
      
      Spise støvdotter, jeg? Kunne ikke falle meg inn; jeg har da forstanden i
      behold, selv om den er omhyggelig innesperret. Det er bare en tvangstanke.
      De fleste er så lette at jeg nesten ikke kjenner dem, unntatt når de inneholder
      rask og rask, eller når jeg skraper langs gulvbelegget med sprikende fingre,
      som en levende rive, slik at støvet baller seg. Hvis jeg da ruller dotten mel-
      lom fingrene, blir det en slags tråd av det, et vekt garn. Hun kunne strik-
      ket en støvgenser til meg. Eller ihvertfall et par støvsokker eller støvvanter.
      Med støvvanter kunne jeg ta på støvet så mye jeg ville uten at det gjorde
      noen prinsipiell forskjell, for støv + støv = (mere) støv, skulle jeg tro. Det
      er fryktelig trangt her under sengen. Men jeg må dra fingrene over hver
      kvadratdecimeter gulv, over de kalde stålrørene som sengen hviler på, og
      langs ledningen til sengelampen, som er av metall, messing er det visst, og
      som jeg brenner meg på når den har lyst en stund. Den har et slags visir som
      kan åpnes mer eller mindre, og inni et elektrisk ridderhode av lys (altså en
      pære), mer eller mindre synlig, det vil si at lampen kan gi fra seg mer eller
      mindre lys ettersom hvor stor åpningen i visiret er, såpass har jeg skjønt.
      Men det hender hun ber meg om å regulere lampen fordi hun er redd for å
      svi fingrene sine. Mine fingre tåler mer. Der kjenner jeg kontakten. Og der
      er skjøten på stålrøret ved hodeenden. Bortsett fra støvdottene er det helt
      tomt under her. Ikke noe spor etter den. Men hva er dette for noe? Det er
      av metall, fingerlangt, og formet som en glatt ring i den ene enden, men
      kjennes mer matt ru ut i den andre, med en glidende overgang fra det glatte
      til det rue. Det virker som det består av bevegelige deler. Når jeg nå fikler
      mer med det, deler det seg i tre: den ene delen er bare en spiss stang, den
      andre ender i en tverrstilt liten plate formet som et gammeldags stigtrinn
      på en karjol eller noe slikt, og den tredje i en dråpeformet, meget smal
      skje. Det lukter surt svidd av alle de tre delene, særlig den skjeformede. Det
      kunne være en slags magisk amulett, forestillende en eller annen treenig-
      het, og den brente lukten kunne ha noe med offer å gjøre, men det virker
      nokså usannsynlig. Her i huset drives hverken hvit eller svart magi. Dette
      er stedet for ingen mirakler. Her helbredes ingen. Kan den være hennes?
      I så fall, hva bruker hun den til? Hvem ellers skulle ha mistet den under
      
      356
    Page 357: |
      sengen? Jeg får spørre henne. Jeg kravler meg ut, tar tak i stolen på hennes
      side av sengen, reiser meg opp, og putter den uidentifiserte gjenstanden i
      høyre bukselomme, der den blir liggende ved siden av pengestykkene. (Jeg
      begriper ikke hvorfor jeg alltid har penger på meg, jeg som aldri kjøper
      noe. Men det gir en slags trygghet.) Jeg kjenner at det ligger noe undertøy
      på stolen hennes; en brystholder som dunster svakt av svette på hver side
      av skålene, og en truse som må være brukt, etter lukten å dømme. Slike
      lukter er en av mine største gleder her i livet, skjønt jeg passer på å kjenne
      etter bare når hun er ute, for hun ville sikkert protestert dersom hun visste
      om det, det har jeg en sterk følelse av. Nåvel, jeg har ikke blitt avslørt hit-
      til. Klærne legger jeg i skittentøyskurven, som er nesten full. Skulle den ha
      havnet der? Jeg tømmer alt tøyet ut på gulvet, og palperer meg systematisk
      igjennom haugen, ved å legge det som skal undersøkes til høyre, og det
      som er undersøkt til venstre: skjorter, sokker, underbukser, laken, pute-
      var, håndklær, lommetørkler, duker, vaskekluter, trøyer, gensere og
      tilogmed noe som må være gardiner, men det jeg leter etter er ikke å finne.
      Altså må jeg ned på alle fire igjen og finkjemme gulvet. Jeg kunne søke bare
      med føttene, oppreist og i sokkelesten, men da er det fort gjort å bomme.
      Når jeg ligger på alle fire, leter jeg jo med hendene og føttene samtidig, så
      sjansen for at jeg skal overse noe er minimal. Dessuten er den ikke så liten.
      Det ville vært verre om jeg lette etter en knapp eller et glassøye. Eller et
      plankton i buken på en bardehval. Eller et havregryn i en ørken. Eller en
      hjernecelle i en tallerken hønsuppe. Eller en grønn ert i universet. Død
      og en frossen grønn ert i den fryktelige, kosmiske kulden, sammen med
      alle stjernene og planetene og månene og asteroidene og støvet og gassene
      og så videre. Jeg må holde meg til det jordiske og fortsette å lete. Ut med
      alle skuffene i den store kommoden. Det gjelder å ikke dra for voldsomt,
      for da faller de ned på føttene mine, og det gjør helvetes vondt, det vet jeg
      av bitter erfaring. Det eneste som undrer meg litt er noe med svært ure-
      gelmessig form inni en plastpose, noe som kjennes tydelig ruglete, nesten
      nuppete gjennom posen, inntil jeg husker at det er en tyrannosaurus rex.
      En gave. Eller rettere sagt en fremtidig gave. En ting som ligger i skuffen
      og venter på å bli gitt bort, omtrent som de døde ligger i kisten og venter
      på å bli gitt bort til evigheten. Av og til disse plagsomme klaustrofobiske
      idéene, for eksempel: i haven foran foreldrenes hus finnes en septiktank.
      Når man åpner det øverste lokket, så avdekkes et nytt lokk cirka en meter
      
      VENTE OG IKKE SE | 357
    Page 358: |
      under, og det er lokket til selve kummen, hvor kloakken går gjennom et
      lukket rør på bunnen, etter hva jeg har forstått. Jeg tenker meg at jeg på en
      eller annen uforklarlig måte er blitt stengt inne i kummen, under to lokk,
      altså, og det er om vinteren, så det ligger store snøfonner over det øverste
      lokket, og om jeg banker med nevene på veggene og det nederste lokket,
      så vil det trolig ikke bli hørt i det hele tatt, og hvis jeg klarer å utstøte en
      form for rop eller skrik, så vil det trolig ikke bli hørt, det heller, og jeg vil
      sannsynligvis omkomme av oksygenmangel etter en viss tid, noen timer
      kanskje. Hvis man ble innestengt i en slik kum, hva ville det da hjelpe om
      solen strålte blendende, eller om stjernehimmelen sto hvelvet over en, høyt
      over den innestengte i kloakk-kummen? Og omvendt, hvis man hopper ut
      fra et styrtende fly, og fallskjermen ikke åpner seg, hva skal man da med
      den såkalte trygge landjorden, for eksempel en vakker blomstereng hvor
      humlene surrer og stærene kvitrer, når denne sommerlige idyllen blir ens
      visse død? Det finnes virkelig (etter hva jeg har forstått) mennesker som
      blir innestengt i kummer, det er en torturmetode, og disse kummene, eller
      hullene i jorden, er så små at fangen ikke kan stå oppreist, men heller ikke
      ligge, og han puster gjennom et rør opp til bakken, hvorfra det av og til
      kommer litt råttent vann eller litt muggen mat, men det kan like godt fryde
      fangens plageånder å urinere ned gjennom røret. I disse kummene eller
      hullene står fanger uten lov og dom innesperret i månedsvis og i årevis. Det
      er ikke til å tro. Men de som står innesperret på denne måten er nødt til å
      tro det, for det hender med dem selv. Det verste virkelige er verre enn uvir-
      keligheten. Jeg burde være takknemlig for at jeg har langt større sjanser for
      å dø i en seng enn i en kum. På sett og vis er jeg forresten begravd allerede,
      for her inne i meg er det like mørkt og like stille som i graven. Skjønt ikke
      helt. Tankene mine fortsetter å gå rundt som en evinnelig vogn trukket av
      to hester, to låke gamper, to gamle øk (vanen og livsviljen? biologien og
      vitenstvangen? fødselen og døden?), men de jernskodde hjulene slår gnister
      mot min bevissthets harde brolegning, i min sjels natt, for å uttrykke det
      slik. Ikke i kommoden. Etter å ha strukket litt på meg fortsetter jeg leteak-
      sjonen ved å krabbe omkring i stuen. Det er langt behageligere å krabbe på
      teppe enn på korkbelegg. Derfor leter jeg ekstra nøye i stuen. Ikke noe der
      heller, bortsett fra, under bokhyllen, noe jeg ikke har kjent før, som ligner
      svært på en penn, en litt tykk kulepenn, med en slik hekte eller klips (eller
      hva man skal kalle det) som gjør at man kan feste den til en lomme, for-
      
      358
    Page 359: |
      trinnsvis brystlommen. Men når jeg trykker på knappen, så kan jeg ikke
      kjenne at det kommer ut noen skrivende spiss, pennen føles akkurat like
      glatt som før. Jeg prøver å tegne med den i håndflaten, jeg rabler frem og
      tilbake og rundt omkring, og da kjenner jeg plutselig en svak varme fra
      tuppen av pennen, og det aner meg at pennen nå lyser mot huden i hånden
      min, og at den trolig ikke er noen penn, men en lommelykt formet som
      en penn. Det er underlig å tenke på at den lyser på huden min selv om jeg
      ikke kan se det. Denne tingen har hun aldri fortalt meg om før, kanskje
      fordi jeg ikke har noen som helst bruk for den; jeg ville jo fort bli lei av å
      trykke på knappen og kjenne den svake varmen i håndflaten, det er sant.
      Jeg legger pennelykten (eller lyktepennen) på stuebordet, ved siden av det
      store askebegeret av glass. Det lukter forresten merkelig her, noe som lig-
      ner lukten av sigarettrøyken hennes, men surere og skarpere, kanskje fra
      en pipe, en sur snadde. Men hun har da aldri røkt pipe? Altså kan det være
      fra en annen, en besøkende, men hvem? Hun pleier å fortelle meg om alle
      som kommer på besøk. Jeg gjennomsøker rom for rom, begynner oppreist
      i min fulle høyde, strekker meg mot toppen av hyller og skap, finner ved
      behov stoler å stå på, og beveger meg deretter systematisk nedover, fra det
      høyest beliggende innbo og løsøre til det laveste, det vil stadig si gulvet,
      hvor jeg kravler omkring på alle fire som et trolig nokså uelegant dyr, et
      mørkelevende dyr som famler seg frem, centimeter for centimeter, og leter,
      men ikke finner. Faen heller! tenker jeg, for jeg tåler ikke at ting blir borte,
      kanskje fordi nesten alt allerede er borte for meg, og de få tingene jeg har
      igjen vil jeg absolutt beholde, på nøyaktig det stedet der jeg er vant til å ha
      dem, ellers må jeg bruke et lass med tid for å finne dem igjen, av og til hele
      dager, som det nå er fare for. På den annen side er det kanskje like bra at
      jeg innimellom har noe å lete etter, for jeg har ikke noe særlig annet å ta
      meg til, bortsett fra å erindre hvorledes ting så ut (for eksempel et juletre
      med glitter, flagg, kurver, lys og stjerne i toppen) eller hørtes (for eksem-
      pel en oktett med to fioliner, bratsj, cello, kontrabass, klarinett, fagott og
      horn), men det er vel fare for at min erindring om både juletreet og oktet-
      ten etterhvert er blitt så falmede og fjerne i min dårlige hukommelse, at
      de ikke lenger har mer enn en helt ubetydelig likhet med originalene, selv
      juletreet, som man skulle tro det var enkelt å minnes. Jeg husker for eksem-
      pel ikke hvordan man fletter kurver av glanspapir, og derfor kan jeg ikke
      forestille meg hvordan de ser ut i detalj. Au! sier jeg (antagelig), for noe
      
      VENTE OG IKKE SE | 359
    Page 360: |
      treffer meg hardt i låret, og dette noe er ikke annet enn brødfjelen, som
      altså er trukket ut, men ikke skjøvet inn igjen, og ganske riktig er den også
      full av smuler, smuler som allerede er blitt tørre. Med venstre hånd feiende
      over treplaten skyver jeg smulene ned i høyre hånd; de kiler og prikker
      umorsomt og sterkt irriterende i håndflaten, nesten som kløpulver, det er
      som om jeg kunne kjenne hver minste kant på disse diminutive brødbi-
      tene skjære mot huden som krystaller, som små polyedriske figurer, mens
      de humper og ruller avsted mot den ventende hånden; det føles nesten
      som om noen skulle dratt en hårbørste over håndflaten min, og det er en
      lettelse når det hele endelig er fjernet og kastet i søppelposen. Det er vel
      svært lite trolig at den skulle befinne seg her på kjøkkenet, og aller minst i
      oppvaskkummen som jeg for ordens skyld nå befamler (den er stappfull),
      og finner noe merkelig, en slags eske eller form som kjennes tynt metallisk
      ut, men i de avrundede hjørnene skarpt raspende som en grovfil; nedi den
      derimot noe meget bløtt og klebrig, nærmest seigt, som, la oss si, visse typer
      alger, eller sviskegrøt, eller det stoffet (hva det nå heter) som froskeyngel
      ligger innkapslet i. Men lukten er hverken av sjø, dessert eller amfibium,
      men derimot fjærfe, antagelig kylling, kanskje såkalt marinert kylling, og
      det klissete stoffet er i såfall den halvstørknede marinaden, og esken er av
      aluminiumsfolie. Jeg kan bare ikke huske at vi har spist noe slikt til mid-
      dag i det siste. Jeg føler en viss vemmelse for dette klisset som nå sitter på
      fingrene mine, fremmed kliss, og jeg vasker meg omhyggelig før jeg fyller
      i et glass vann fra den samme kjøkkenkranen, men ikke uten at jeg har latt
      vannet renne lenge og bli ordentlig kaldt. Jeg holder pekefingeren nedi for
      å merke når det er passe fullt. Det er en nytelse bare å kjenne på glasset, for
      det har et mønster, et relieff av sammenhengende romber på den nederste
      halvdelen omtrent, mens det øverste av glasset er helt glatt, bortsett fra to
      nesten umerkelige støperender og en ring tykkere enn resten helt øverst,
      en ring jeg nå trykker underleppen mot for å drikke. Det slår meg at det
      for det meste er det glatte og tydelige, tilogmed det harde som virker godt
      å ta på, mens det bløte, klissete, fuktige, seige og formløse er det ekle, kan-
      skje fordi det minner om kroppens mer ulekre utsonderinger (avføring,
      urin, sæd, spytt, vaginalsekret, snørr, menstruasjonsblod, oppkast, slim),
      eller fordi det rett og slett representerer det upålitelige, den sleipe grønsken
      man sklir og faller i, sumpen eller kvikksanden man blir sittende fast i, i
      motsetning til for eksempel den harde steinen, som trass sin leilighetsvise
      
      360
    Page 361: |
      funksjon som hindring, ihvertfall prinsipielt er trygg å sette foten på, slik
      annen fast grunn er det. Hvorom allting er, så finnes den tydeligvis heller
      ikke på kjøkkenet. Alle rom, alle skap, alle kott og alle krinkelkroker i hele
      huset er nå gjennomsøkt fra øverst til nederst, fra ytterst til innerst. Jeg er
      svett og motløs. Kan den virkelig befinne seg hinsides utgangsdøren? Kan
      den være stjålet? Det virker helt usannsynlig. Ingen andre enn jeg kan ha
      interesse av noe slikt. Det er sant. Entréen har jeg bare gått over med hare-
      labb, det vil si mer eller mindre oppreist. Jeg legger meg ned og leter med
      hender og føtter, spesielt under skjenken hvor av og til skotøy og lignende
      blir skjøvet inn og forsvinner. Over skjenken henger et stort speil. Det er
      rart å tenke på at når jeg står foran det, speiler det overkroppen min uten
      at jeg ser det. Speilet ser den som ikke ser selv. Som om jeg skulle være en
      ting. En død ting. Like ved døren klasker jeg hendene i noe vått, nærmere
      bestemt vann, med noe grums i, sannsynligvis skittent vann som stam-
      mer fra regnvåte, kanskje leirete sko med dypt sålemønster, for jeg kjenner
      noe som kan være tørr skitt, og ihvertfall noen gnissende sandkorn mot
      fingertuppen, i utkanten av den våte flekken. Litt merkelig, for hun pleier
      alltid å sette våte sko eller støvler eller gummistøvler eller støvletter eller
      sandaler eller annet fottøy i det dertil egnede sprinkelstativet, som har en
      slags kasse hvor regnvannet eller sluddvannet eller snøvannet renner ned
      og blir liggende, og således ikke væter eller smusser til gulvet. Atter en gang
      må jeg vaske hendene. Jeg må nå enten gi opp, eller fortsette å lete utenfor
      inngangsdøren. Hvorfor skulle jeg gi opp, ettersom jeg ikke har noe annet
      å gjøre enn å lete, og dessuten bare ville tenke på den allikevel, og ikke få
      ro på meg? Fotoapparatet ligger oppå skjenken som vanlig, og jeg henger
      det rundt halsen, av en eller annen grunn, som en turist i den ytre verden,
      kanhende. Kameraet minner på en måte om speilet, ettersom det bare er å
      trykke på en knapp, så blir det et bilde, et bilde av noe jeg ikke ser (og even-
      tuelt ikke hører), et bilde jeg aldri får se. Hvis jeg strekker armen langt ut
      og retter kameraet mot meg selv, kan jeg dessuten (med litt hell) lage mitt
      eget kontrfei, altså selvportrett, uten å se meg selv, og uten noensinne å få
      se resultatet, omtrent slik en robot kunne konstrueres til å rette kameraet
      mot seg selv og avfotografere seg selv, skjønt det blir ikke helt det samme,
      for roboten kan umulig vite at den fotograferer seg selv selv om den ikke
      kan se seg selv, mens jeg derimot, vet at jeg fotograferer meg selv, selv om
      jeg ikke får se meg selv. I den grad jeg rykker frem på alle fire, må jeg passe
      
      VENTE OG IKKE SE | 361
    Page 362: |
      på så ikke kameraet dunker i gulvet og blir ødelagt. Men ned den bratte
      trappen bestemmer jeg meg for å gå oppreist, med et for utenforstående litt
      påfallende ganglag, antagelig, for jeg passer på å føre føttene omhyggelig
      over hvert eneste trappetrinn, med en slags kostende og litt ballerinaaktig
      bevegelse, mens jeg lar meg lede sakte nedover av gelenderet til høyre, noe
      som gjør at utslaget for venstre ben blir atskillig større enn utslaget for høyre
      ben. Når jeg nå er ankommet korridoren, så må jeg for sikkerhets skyld ned
      på alle fire igjen, med kameraet dinglende fra halsen, og letende stadig mer
      nedslått og utålmodig med hender og føtter, i en anstrengende sikksakklinje
      gjennom den temmelig brede korridoren (som med sitt harde gulvbelegg
      er en påkjenning, særlig for knærne). Ved enden av korridoren, der jeg nå
      befinner meg (etter en resultatløs leting, selvsagt), begynner det å bli van-
      skelig. Her er jeg nemlig lite kjent; det vil si, jeg vet gjennom hvilken dør jeg
      kommer ut på gaten. Men her finnes det også to andre dører (én til høyre
      og én til venstre) som fører til noe for meg ukjent, jeg vet ikke engang om
      de er åpne. De er ihvertfall kalde og glatte og harde utenpå, trolig av lakkert
      stål, og med håndtak av metall. Jeg bestemmer meg til å prøve den til høyre
      først. Heter det ikke at de rettferdige skal sitte ved Guds høyre side, men
      de fordømte på venstre, eller kanskje skal de ikke sitte, men styrte ned til
      venstre, ned i avgrunnen, lik menneskelige skyller, menneskeslø, som blir
      slengt i den infernalske møddingen av maurflittige, diabolske renholdsar-
      beidere? Altså den til høyre. Jeg kjenner på håndtaket. Døren lar seg åpne.
      Jeg tar et par–tre skritt tilbake og fotograferer den (forsøksvis). Så går jeg
      inn, meget forsiktig, med føttene som snusende snuter, skritt for skritt.
      Underlaget er annerledes her, med mye større friksjon, det gnur og drar
      liksom, når jeg lar gummisålene slepe langs det, og når jeg kjenner på det
      med hendene, virker det ekstremt tørt og kornete. Det må være ubehandlet
      betong. Denne korridoren er mye smalere enn den jeg kom fra, og den luk-
      ter annerledes, som steinstøv iblandet en svak dunst av dyreurin. Jeg burde
      tatt med meg stokken, skjønt den ikke er særlig enkel å bruke i krabbende
      posisjon. For i dette ukjente området er det så avgjort sikrere å krype enn
      å gå; jeg kan støte på plutselige og uforutsette hindringer. Jeg har fått mer
      enn nok av skrubbsår, brudd, kutt og kuler i løpet av min karriere som
      det er. Dessuten må jeg ikke glemme at dette ikke er en simpel utflukt eller
      oppdagelsesreise, men en leteaksjon, og derfor må jeg også i denne korri-
      doren bevege meg sikksakkende fra side til side, skjønt avstanden fra vegg
      
      362
    Page 363: |
      til vegg er kortere, og anstrengelsen derfor mindre. Mon tro om det
      vinduer her? Jeg drister meg til å gå oppreist et stykke, og famler frem og
      tilbake over veggene i vindushøyde, men finner ingen. Derimot synes det
      å komme en svak trekk rett forfra, noe som kan tyde på at det finnes et
      åpent vindu eller en åpen dør der, eller i det minste en luke eller lignende.
      Men nei. Jeg tør ikke fortsette oppreist lenger, selv om jeg foreløpig ikke har
      støtt på en eneste hindring. Korridoren virker rett og slett tom. Luftdraget
      blir noe sterkere. Knærne verker. Jeg tør ikke tenke på hvordan buksene tar
      seg ut. Jeg burde hatt knebeskyttere. Plutselig kjenner jeg noe til venstre.
      Ragg! En hund! Jeg trekker hånden lynsnart til meg. Endel hunder er meget
      ubehagelige og uberegnelige dyr. De små er hissigst, men de store er far-
      ligst. En gang ble jeg rent ned av en diger bikkje som med et kjempebyks
      hev seg over meg så jeg mistet balansen og brakk håndleddet. Den mente
      det godt, fikk jeg siden vite (ad omveier), men den gjorde ihvertfall ille. I
      så måte kan man kanskje si det var noe menneskelig ved beistet. En rekke
      spørsmål flakser nervøst omkring i hodet mitt: er hundens eier i nærhe-
      ten? er hunden mannevond? hvilken rase tilhører den? en av de farlige og
      blodtørstige? eller er den kanskje saktmodig og føyelig? det man kaller en
      snill bisk? To ting slår meg etter kort tid, nemlig A) mine sjanser for retrett
      gjennom den ukjente korridoren, i kappløp med en stor hund, er praktisk
      talt lik null, med mindre dyret skulle være sykt eller skadet, og B) siden
      hunden ennå ikke har angrepet, tilhører den trolig den saktmodige kate-
      gorien, for den må jo ha luktet meg for lenge siden, kanskje allerede idet
      jeg kom inn døren. Det kan altså, avgjør jeg, være taktisk klokt å forsøke
      å klappe den, selv om jeg avskyr å få en stinkende hundetunge dratt lik en
      skitten og lunken vaskeklut over ansiktet. Altså klapper jeg den. Den ven-
      tede tungen uteblir. Dyret leer ikke engang på seg. Jeg klapper igjen, denne
      gangen litt mindre nølende. Ingen reaksjon. Jeg tar sjansen på å føle meg
      frem til kreaturets hodeende. Stadig ingen reaksjon. Jeg begynner å få en
      mistanke. Jeg graver hånden inn i det tykke ragget og føler på siden av dyret.
      Ingen bevegelse. Ingen pust. Jeg drar hunden i ragget. Jeg drar den hardt i
      ragget. Ingen reaksjon. Den er død. Ved nærmere taktil undersøkelse viser
      det seg at den ikke har kroppsvarme igjen, og at lemmene begynner å bli
      stive. Dette utløser nye spørsmål: hvorfor har den lagt seg til å dø her? kan
      den ha blitt stengt inne? og tørstet ihjel? men døren inn hit var jo åpen?
      kan det tenkes at døren var åpen da hunden kom seg inn her, og at den
      
      VENTE OG IKKE SE | 363
    Page 364: |
      siden ble stengt, slik at hun strøk med her inne? men hvorfor ligger den
      ikke da rett foran døren? og hvorfor har ingen fjernet den? kan døren bli
      låst utenfra også mens jeg er her? Hunden har ikke noe halsbånd. Altså er
      den trolig herreløs, en såkalt løsbikkje. Ragget kjennes også ganske tovete
      og skittent. Jeg rygger og tar (forsøksvis) to bilder av hunden. Nåvel. For
      meg er det bare å fortsette, skjønt håpet svinner for hver meter. Jeg kunne
      vende tilbake til utgangspunktet og prøve den andre døren. Nå kjenner
      mine famlende, fomiende og radaraktig sveipende fingre brått en hindring,
      noe som må være en vegg, av samme materiale som gulvet, det vil si rå,
      ubehandlet betong. Kan dette være enden på korridoren? Til venstre er det
      stadig vegg, men når jeg meget forsiktig lar fingertuppene kravle til høyre,
      så finner de ingen hindring, hvilket vil si at korridoren svinger i rett vinkel
      til høyre, og nølende fortsetter jeg i den retningen, mens motet avtar, og
      luftfuktigheten og trekken øker, det kjenner jeg. Hvis jeg nå kunne glemme
      helt hvor jeg befinner meg, og bare drømme, drømme meg helt bort, som
      det heter, så kunne jeg forestille meg at jeg var ved sjøen, og at en lett
      havbris møtte ansiktet mitt, og fikk håret mitt til å vifte såvidt, og at hun
      tok meg i hånden, og sammen gikk vi forsiktig ned til vannkanten, hvor
      jeg kunne kjenne det behagelig kjølige saltvannet vaske rundt anklene, og
      jeg kunne la hendene gå på gjenoppdagelsesferd på stranden, jeg kunne
      la den varme sanden sildre gjennom fingrene, knuse små skjell til fliser i
      klypa, skru sneglehus inn i håndflatene eller la dem trille ned av håndba-
      ken, og de andre badegjestene ville sikkert registrere et toskete smil rundt
      munnen min, et smil innenfra et mørke og en stillhet de ikke ville ha noen
      adgang til. Men jeg er ikke på stranden. Jeg er i en korridor. Trekken lukter
      litt ubestemmelig av råme og mugg og sement. Og plutselig kjenner hen-
      dene mine ingenting. Jeg lar dem svive til høyre og til venstre. Ingenting.
      Jeg krabber noen ytterst få centimeter fremover og strekker ut armene så
      langt jeg kan, eller rettere sagt så langt jeg våger. Ingenting. Tomrom. Jeg
      trekker meg tilbake og åler meg maksimalt forsiktig mot høyre. Ingenting.
      Jo. Noe, akkurat på kanten av stupet, inntil veggen. Jeg kan ikke tro det!
      Men jeg kjenner igjen den gapende gummisnuten, som en gang for lenge
      siden ble bitt over av en hund, og jeg kjenner igjen de glatte, flate øynene
      som minner om knappene i en buksesmekk, og jeg kjenner igjen de tykke,
      struttende lemmene, det vil si de engang struttende lemmene, for armene
      (eller forlabene) er slappe og halvtomme, mens bena (eller baklabbene)
      
      364
    Page 365: |
      på sin side fortsatt strutter, ettersom alt som er igjen av sagflis har sunket
      ned og konsentrert seg i dem (det øvrige har rent ut gjennom hullet i snu-
      ten), stramme ben, som om han ville fortsette å gå og gå gjennom tiden,
      uten å gi opp før også de ble helt tomme for sagflis, tomme som hodet og
      overkroppen, som henger og slenger slapt, liksom han var død, han også,
      eller som om overkroppen hans var død, mens bena fortsatt levde, og altså
      ville fortsette å gå, slepende på den døde overkroppen med det døde hodet
      hengende i en brutalt bakoverbrukket vinkel, som om han forsøkte å se seg
      tilbake, betrakte og bevitne den tilbakelagte strekningen, mens han gikk
      forover, fortsatte å gå og gå gjennom tiden, inntil det var slitt hull i bena
      (eller baklabbene), og all sagflisen rant ut, og bena ikke lenger ville bære
      ham, og han sank sammen for godt, en sekk tømt for innhold; ren, ver-
      diløs emballasje. Jeg setter ham fra meg igjen, slik han satt (tvekrøkt, med
      ansiktet ned mot bena (eller baklabbene)). Jeg rykker to-tre skritt tilbake
      og fotograferer ham (forsøksvis). Deretter tar jeg ham tett inntil meg og
      snur. Det kjennes trygt. Jeg er beroliget. Jeg er glad. Ettersom jeg nå med
      niognitti prosents sikkerhet vet at det ikke finnes noen hindringer i denne
      korridoren bortsett fra den ufarlige døde hunden, kan jeg gå oppreist til-
      bake, og således spare både de intenst verkende knærne mine og en god del
      tid.
      
      VENTE OG IKKE SE | 365
    Page 366: |
      MØRKET I DEN ANDRE ENDEN AV TUNNELEN
      
      En ikke-pornografisk historie
      
      Nesten usynlige så lenge de sitter stille, til å forveksle med blekkflekker
      eller riper i den blanke, buede og blekgrønne vinduskarmen, men straks
      de begynner å gå, på sitt flate, mekaniske vis, lik lekedyr hvor kun bena er
      bevegelige (uten noen synlig vridning, vrikking, vralting eller lignende),
      er de bare punkter som forflytter seg langs uskjellnelige linjer, selv om man
      ved nærmere gransking, fra siden, kan se hvordan bena, av tykkelse kanskje
      som menneskehår, beveger seg raskt og blafrende lik sykkelei ker i fart, eller
      som visse sjødyrs fangtråder når de plutselig lukker seg om et bytte, umulig
      å observere enkelte ben i en enkelt bevegelse, før de med ett flyr opp (ingen
      sjanse til å se de bittesmå blankhvite vingene folde seg ut, heller, for ikke
      å nevne de enkelte vingeslag under den korte flukten, på en ekstrem side
      av en skala for vingeslag hvor albatrossens muligens ville befinne seg i den
      andre enden); men så snart den ene (som må være en hann) flyr mot den
      andre (som må være en hunn), flyr den sistnevnte like brått opp, eller hvis
      den første går (stadig på sin flate, mekaniske måte) mot den siste, begynner
      den siste å bevege seg vekk fra den første så snart den har kommet innenfor
      en viss radius, som i likhet med hele denne adferden, dette ritualet, har
      sin opprinnelse i en millioner av år gammel fylogenetisk nødvungenhet,
      en tidsmessig sett svimlende dyp men fullstendig utvendig, mysterieløs
      perfeksjon, som overflødiggjør enhver tenkning og enhver strategi, enhver
      fantasi; som, bortsett fra disse innkodede, utsettende manøvrene, et hinder
      (motvilje, eller genetisk simulert motvilje, hos hunnen) som skal overvinnes (for hannens del), overhodet ikke berøres av forskjeller i sosial og sivil
      status, helsetilstand (over et visst, biologisk nødvendig lavmål), årsinntekt,
      utdannelsesnivå, eventuelle tidligere ekteskap eller forhold, religion og livssyn, eller endog utseende i estetisk forstand av ordet (ettersom det grenser
      til det usannsynlige å anta at en mygg vil unnlate å parre seg med en annen
      fordi den ikke liker utseendet på kjønnsobjektet); den menneskelige forestillingen 'pent ansikt', eller endog fenomenet 'ansikt' i det hele tatt, er på
      dette animale organisasjonsnivået fullstendig irrelevant,
      
      366
    Page 367: |
      Hun måtte selvfølgelig, pro forma, stirre ut av vinduet det meste av tiden,
      men hun kunne sett litt mer åpenlyst på ham, hun kunne gjort det; for
      refleksene fra vognens hvite lysrør gjorde det stadig vanskeligere å se ut.
      Heller ingenting å se på der ute, ingenting å se på der inne, unntatt ham,
      selv om han hadde stangen midt i ansiktet, den blanke stålstangen som
      løp fra gulv til tak i det åpne feltet foran dørene, denne støtten som talløse
      svette hender knuget og satte inn med sitt menneskeheft i rushtiden, Seid
      umschlungen, Millionen (og tausheten i vognen var tausheten etter dem),
      men som nå skinte i ensom, monumental prakt som en nylig forstummet
      orgelpipe. De satt diagonalt overfor hverandre, og hvis hun skulle se (åpen-
      lyst) på ham, så måtte hun vri overkroppen litt til én av sidene og kikke
      rundt den, til høyre for den eller til venstre for den, eller omvekslende til
      høyre og til venstre for den, slik han måtte se til høyre for den eller til venstre
      for den, eller, i praksis, omvekslende til høyre og til venstre for den.
      
      prøver å se rått maskulin ut med den svarte skinnjakken og det korte
      håret som han ustanselig (og unødvendig) stryker tilbake fra pannen som
      om han var vant til å ha det langt
      
      Mens hun stirret ut kunne hun latt den side, beige kappen gli litt mer
      opp, slik at han så den svarte kjolen og leggene som skinte vårblekt gjennom
      de mørke strømpene, og hun gjorde det faktisk, hun skiftet sittestilling,
      det venstre benet gled ned av det høyre kneet, hvilte et øyeblikk på gulvet,
      begge føttene parallelle, deretter det høyre benet opp på det venstre kneet,
      vippende to eller tre ganger frem og tilbake før det falt til ro, og isteden-
      for å stramme kjolen, den legglange, svarte, dydige, samfunnsinteresserte,
      moderat radikaltsympatiserende kjolen (med en rural blå blomsterbord på
      kanten) over knærne (slik kvinner, med en tekkelig automatikk, vanligvis
      gjør), dro hun den heller litt opp, i et spisst grep mellom tommel- og peke-
      finger, slik at den avlange, nesten kronbladformede røde neglen, lik et far-
      vesprakende, som det heter, tropisk reptil, et sekund krøp langs oversiden
      av låret hennes, skilt fra huden av bomullsstoffet i kjolen og syntetfibrene
      i strømpene. Men like etter kunne hun latt det høyre benet glippe ned fra
      kneet hun nettopp hadde lagt det til hvile på, kunne lent seg frem over setet
      og med noen vridende og vrikkende armbevegelser (kappen utspent som
      vinger før den forsvant bak henne) latt ytterplagget gli fri fra skuldrene,
      
      VENTE OG IKKE SE | 367
    Page 368: |
      kunne brettet det pent sammen og lagt det på det ledige, spinatgrønne skai-
      setet ved siden av (hvor ingen nå satt, og hvor ingen ville sette seg, etter-
      som banen gikk mot byen om natten, ikke fra byen om natten eller til byen
      om morgenen, og følgelig var helt tom, unntatt de to). Men hun gjorde det
      ikke.
      
      virker nervøs om ikke rett og slett redd redd for hvem for deg? glor stjå-
      lent feigt liksom redd for at en musefelle skulle smekke igjen over øyet
      
      Hele tiden dette at de slingret og bikket og vagget i samme takt, den takten
      som banens fart og kurs bestemte, med de samme marionettaktige nikkene,
      roterende omkring et usynlig balansepunkt, lik sterkt berusede, og ristende,
      vibrerende, liksom de skalv og hakket tenner i en nediset region av et eller
      annet romantisk helvete, over skinneskjøtene, hun strengt tatt litt før ham,
      fordi hun satt forrest i vognen, ristingen kom først til henne og siden til
      ham, fra forreste boggi til bakerste, og i krappe høyresvinger (regnet etter
      fartsretningen) ség de over til venstre samtidig, og i krappe venstresvinger
      ség de mot høyre, begge underlagt den samme uavvendeligheten.
      
      en av disse bleikingene som alltid sikler i smug han ville vel ikke tåle et
      lite glimt av knærne engang ikke gjør det
      
      Ennå over jorden. Speilbildet hennes i ruten; det lot til at hun stirret
      åndsfrarøvende på seg selv heller enn å granske det mørklagte industri-
      og forstadslandskapet utenfor. Et sirkelrundt, roterende reklameskilt på et
      fabrikktak stroboskoperte hurtig over vindusrekken i vognen og forsvant,
      mens noen uleselige blå bokstaver på et tårn i det fjerne blusset lenge, lik en
      kunstig fiksstjerne. Mens hun stadig lot til å stirre mot sitt eget speilbilde,
      kunne hun ha løsnet det prydelig oppsatte håret og latt det falle ned over
      skuldrene og ryggen, men hun gjorde det ikke.
      
      du gjør det ikke
      
      Kjolen ville være for løstsittende til å vise om hun hadde vakre (eller
      særpregede) bryster, men hun kunne vridd armen bak seg (som når skur-
      ken skal bindes i en westernfilm) og dratt ned glidelåsen, slik at huden på
      
      368
    Page 369: |
      ryggen hennes ville skumpes, naken, mot plaststoffet i seteryggen, en kile
      av naken hud mellom glidelåsens to tannrader, som således ville gape, ikke
      lenger stram og rett, men buklete som tareblader, skjult for dem begge et
      øyeblikk; hun kunne gjort det, men hun gjorde det ikke.
      
      han svinger som en passasjer på en sånn mangefarvet illuminert (er det
      ikke det det heter?) karusell som går opp og ned og rundt samtidig mellom
      lyst og skrekk reddere enn du
      
      Siden kunne hun, denne gangen helt uforblommet, kastet et (halvt sky,
      halvt frekt?) blikk mot ham, med de store, bare svakt, diskret, sivilisert
      sminkede øynene kastet et blikk mot ham, en ørliten pause før hun dro
      kjolen ned og blottet skuldrene, først den høyre (siden hun var kjevhendt,
      men hvordan i all verden kunne han vite det?), så den venstre, og blottet
      brystet, blottet, blottet, blottet, ikke brystene, ikke direkte, ikke ennå; for
      under kjolen, idet livstykket falt, av sin egen tyngde, ned i fanget hennes,
      kunne det kommet til syne, mirabile dictu, en brystholder (dette privile-
      gerte plagg, det som holder, holder på plass, holder rundt, en kvinnes brys-
      ter, i egenskap av død gjenstand dessverre uten å være klar over det, slik
      så mange ikke er klar over sine virkelige privilegier), en brystholder, altså,
      av gjennomsiktig, svart sateng (er det ikke det det heter?), som brystvor-
      tene hennes kunne ha trykket mot, mørkere enn de egentlig var, og langs
      oversiden av brystholderen kunne det gått en dyreaktig pelskant, og hårene
      kunne ha avtegnet seg tydelig mot de bleke brystene, men de gjorde det
      ikke.
      
      han kunne gitt etter nå og begynt å vri seg åpenlyst på setet mens han
      vagget frem og tilbake sammen med togets krengende rystelser skjelver han
      på hendene? nei bare innbildning
      
      Banen stoppet på stasjonen, og hun ville prøve å la være å skotte mot
      dørene, som åpnet seg med en metallisk rumling og et dunk, ut mot den
      blåhvitt belyste perrongen, mot asfalten, trappene og forstøtningsmurene
      som ved nærmere granskning viste ru støperender og pregning av årringer
      og kvister etter forskalingsplankene, år i skogen, år etter år, og de åpne sky-
      vedørene med sine svarte gummilister ville bare slippe inn luft, litt av den
      
      VENTE OG IKKE SE | 369
    Page 370: |
      kjølige natteluften utenfra, en svak trekk gjennom vognen, og ingen ville
      komme inn, kanskje unntatt et insekt eller to, tiltrukket av lyset i vognen.
      Ingen kom faktisk inn, mens hun kunne sittet der, avventende, med livstyk-
      ket til kjolen på knærne og de ikke spesielt store, men så å si spretne, nær sagt
      gymnastiske brystene bak den usunne svarte brystholderen, brystvortene
      liksom stirrende åndeløst ut i vognens taushet, eller ut i mørkets taushet
      bak den øde, opplyste perrongen; de kunne gjort, men de gjorde det ikke.
      
      han kunne begynt å gnikke seg i skrittet før han endelig følte seg tvunget
      til å åpne smekken og fikk vippet det stive lemmet ut onanerende mens
      han stirret hjelpeløst på deg nei hold opp nå han ser bare ut av vinduet
      
      Og vognens slingrende, vibrerende, slamrende ferd kunne ha fortsatt
      etter at føreren, den usynlige tredje part, hadde annonsert at man måtte
      passe for dørene og at dørene ble lukket, og den fortsatte faktisk. Nå kunne
      hun reist seg med et lite kniks, og, uten å se på ham, som om hun var
      alene med de tomme setene og de to myggene i vinduskarmen, latt kjolen,
      uten å slippe taket i den (så den ikke skulle falle og bli tilsmusset av det
      kollektivtrafikale gulvet med det randete belegget, der sølevannet strøm-
      met på dager med regn eller slaps eller våt snø), gli ned over maven, langs
      lårene, til knehøyde omtrent (og nå kunne hun hatt synlig hud, ikke fra
      knærne og ned, som hun kunne hatt for litt siden, men fra knærne og opp,
      et omsnudd timeglass) før hun løftet bena etter tur og smatt ut av den,
      med den balanserende elegansen som bare lang, kvinnelig trening kan gi.
      Hun kunne gjort det, men hun gjorde det ikke, slik hun kunne kippet av
      seg pumpsene ved å gni høyre hæl mot venstre tåspiss, og venstre hæl mot
      høyre tåspiss, men hun gjorde det ikke.
      
      tenke på noe annet nå hvis ikke han klarer å fikse bilen må du ringe
      verkstedet i morgen tidlig han ville blitt enda rødere i ansiktet hvis jeg lot
      strømpebuksen og trusen falle håndbevegelsene raskere nei
      
      Og da, mens hun kunne lagt kjolen oppå kappen, ville det gått opp for
      ham at hun heller ikke, som forventet, hadde en ordinær strømpebukse
      under, men derimot silkeaktige strømper som hun nå dro litt i for å rette
      på (så et tilløp til åler ved knærne ble slettet), slik at det glatte, skinnende
      
      370