Etter oss tegn:
  poems_dict:
    Page 1: |
      STEIN OG SPEIL
    Page 2: |
      TOR ULVEN
      Tidligere utgivelser:
      
      Skyggen av urfuglen. Dikt 1977
      Etter oss, tegn. Dikt 1980
      Forsvinningspunkt. Dikt 1981
      René Char: Raseri og mysterium. Gjendiktninger 1985
      Det tålmodige. Dikt 1987
      Gravgraver. Prosa 1988
      Søppelsolen. Dikt 1989
      Nei, ikke det. Historier 1990
      Fortæring. Prosastykker 1991
      Avløsning. Roman 1993
      Det verdiløse. Dikt i utvalg (Den norske Lyrikklubben) 1993
      Vente og ikke se. Historier 1994
    Page 3: |
      Tor Ulven
      STEIN OG SPEIL
      mixtum compositum
      
      NB Rana
      Depotbiblioteket
      GYLDENDAL NORSK FORLAG · OSLO
    Page 4: |
      © Gyldendal Norsk Forlag A/S 1995
      
      Printed in Norway
      Norbok as, Oslo/Gjøvik 1995
      Sats: Typografisk a.s, Oslo 1995
      Omslag: Aud Gloppen
      
      ISBN 82-05-23288-1
    Page 5: |
      UTSTILLING I
      (utkast til minnesmerke)
      
      Monumentet er et monument over sin egen glemsel.
      Og får mening først når det ikke finnes noen som kan gi
      det mening. Det er steinen du holder i hånden. Som du
      aldri når inn til. Bare speilet viser alltid riktig tid. Når
      steinen speiler seg, er det ikke av forfengelighet. Speilet
      røper alt, steinen ingenting. Som stein og speil er det du
      helst vil vite.
      
      5
    Page 8: |
      MELLOMSPILL I
      
      (diktatur: krønike)
      
      Den gangen, i nedgangstidene, falt vi fra hverandre og
      lette oss istykker: to kravlende, løshender glefset tannløst
      etter et forbiflagrende øre, en tunge eller tre siklet på
      øyet, det blinde kneet snuste mot en rompe som ikke
      lenger kunne logre, bare tenke, kinnet sov i ankelens
      vugge inntil sparket våknet, overrumplet av harde bryst-
      vorter løftet ryggen skulderbladene over hodet, hofter
      dunket pendelaktig mot sin klokkekasse eller sin likkiste
      for å bryte seg ut. Og hvis hunden var heldig når den
      slikket den halve dialogens munn, ville den mellom ten-
      nene finne gammel smak av et kjønn like fremmed for
      den som ytringsfriheten. Men nå er det nesten bare kjø-
      terne igjen, og de har funnet tilbake til sitt gamle ford-
      ringsløse og harmoniske liv, som hele vesener, i pakt med
      allnaturen.
      
      8
    Page 9: |
      KONSERT I
      (nocturne électrique)
      
      Fredagsnatt og vinduet på gløtt. Der ute (uvisst akku-
      rat hvor) har noen skrudd opp stereoanlegget. Antagelig
      en fyllefest på gang. All diskant og mellomtone er borte,
      og med det melodien. Bare bass og trommer dunker og
      dunker hit: et kunstig hjerte i nattens kropp. Og jeg hus-
      ker hvordan det var å ligge med hodet mot et bryst (et
      kvinnebryst, når sant skal sies) og lytte, og det var det
      viktigste hjertet som slo.
      
      9
    Page 10: |
      FORESTILLING I
      
      X Jeg er helt utslitt.
      
      Y Jeg også. Vi går og legger oss med én gang.
      
      X Tenk om vi kunne ligge begravd i hverandre. Da ville
      vi være sammen for alltid. Og aldri gjenoppstå til
      ensomheten inne i individet.
      
      Y Du med dine evinnelige graver. Jeg kunne være gravid
      med deg, og når du ble født, ville du være uthvilt. Og
      så videre.
      
      10
    Page 11: |
      UTSTILLING III
      (skisse)
      
      Mygg død i givakt. Hvit vinduskarm. Vasen ved siden
      av. Billig. Dårlig smak. Bilde av? Død uten pine. Som om
      naturen sto i givakt for kulturen. Ikke tilfelle. Håpe at
      det varer lenge før noen kommer med en våt klut og med
      et sveip river ned myggen. Som om den var et spinkelt,
      sårbart og kjært husdyr. Det stilleste i verden.
      
      11
    Page 12: |
      MELLOMSPILL II
      
      I natt gikk fire lystige mennesker forbi her. Jeg så dem
      fra vinduet. Drøyt middelaldrende, og på vei hjem fra
      julebord, kanhende. Den ene av kvinnene (folkelig høy-
      røstet, men iført elegant pelshatt og pelskåpe) skled plut-
      selig og røk overende, men reiste seg ganske raskt igjen,
      tydeligvis uskadet. Mannen hennes støttet henne under
      armen da de vaklet videre.
      
      I dag er det søndag. De som passerer glir sakte forbi i
      det beske, inneklemte lyset fra novembersonlen, eldre
      ektefolk helst med noen meters avstand mellom seg.
      Stundom venter mannen, uten å snu seg, mens kvinnen
      tar ham igjen. De tråkker hull i det tynne hvite snøsløret
      som la seg over veien i løpet av natten. Ingen skråler.
      Ingen faller.
      
      12
    Page 13: |
      KONSERT II
      (kontentum)
      
      Kniven tvers over den tørre hvite skålen gir en svai
      skygge på bunnen. Dagen varer lenger enn en gulnet
      elfenbenstangent. Hør, vannet strekker en plaskende rigg
      ute i lyset. Båten av vann, klar til å seile delfinskum-
      mende mot De Lykkelige Øyer. Den besøkendes parfyme
      etterpå, i privatfengselet der ovn og seng marsjerer. Du
      ligger stille. Stille som en sammenpresset spiralfjær.
      
      13
    Page 14: |
      UTSTILLING IV
      (panorama)
      
      Jeg flyttet blikket over mot åsene i nordøst, der de nye
      drabantbyene dominerte, og så hvordan nyttårsfyrverke-
      riet på avstand lignet et kok av mikroorganismer, svøm-
      mende, svevende, med hår, haler og flageller ustanselig
      flimrende, en levende masse hvor enkelte individer døde
      og andre ble til, i jevn takt, så den samlede lysstyrken
      holdtes konstant, eller nesten, en stund (kanskje ti eller
      femten minutter), før det hele tørket inn og smuldret, og
      bare første januars blåssvarte himmel sto igjen med de
      samme uforstyrrelige stjernene som før.
      
      14
    Page 15: |
      FORESTILLING II
      (film: drømmescene)
      
      Det var en blanding av en borg og en bygård vi skulle
      forsvare. Flokkvis sprang vi opp en mengde trapper og
      gjennom en mengde ganger, for til slutt, gjennom luker,
      karnapper og mansardvinduer å komme ut på det lett
      skrående taket. Der ble vi etterhvert møtt av en skur
      med kasteskyts fra en bygning tvers over gaten, blant
      annet noe som så ut som jernbanesviller, samt andre mer
      eller mindre ubestemmelige gjenstander. Vi hev alt sam-
      men tilbake mot angriperne så godt det lot seg gjøre. En
      fiende prøvde å kravle seg opp over kanten av taket. Jeg
      dyttet til ham med en lang kjepp så han falt ned og for-
      modentlig ble slått ihjel mot gaten mange etasjer neden-
      for. Jeg aner ikke hvordan kampen (eller slaget) egentlig
      endte. Men jeg husker, at da vi ruste oppover en stein-
      trapp på vei mot taket, sto det et bur der, med en liten gul
      kanarifugl. Buret sto på vippen på trappetrinnet, og så ut
      som det kunne falle ned når som helst. En av forsvarerne
      som løp ved siden av meg, tok raskt tak i buret og flyttet
      det opp til en avsats, slik at det sto trygt. Så sprang han
      videre.
      
      15
    Page 17: |
      KONSERT III
      (operette: narresang)
      
      Eksistensen inn til beinet: gnag!
      Og med mat i munnen kan du tralle
      som en kalket grav
      med høyttaler og frøskåler
      til freds- og turtelduer. Fra det ene
      til det andre: Kurr. Ku. Mø.
      Mødrehygiene: å bli ren
      for mødre. De fødte dere alle
      sammen. Forståelig og utilgivelig.
      De er utilregnelige som fe fe fe
      fedrene. Utilregnelige som sitt avkom.
      Kom! Her er slutten.
      
      17
    Page 18: |
      MELLOMSPILL III
      
      Det kjennes hvordan det vokser, et foster av flammer
      som langsomt kremerer sitt eget opphav innenfra. Vi
      brenner. Men ikke for noe. Ikke for noe. For alt og ing-
      enting. For det rene tøv. Vi er gravide kvinner som aldri
      nedkommer med annet enn menneskelignende aske. På
      den annen side gir vi aldri opp den håpløse forestillingen
      om det smertefrie. Jeg husker fisketurene ned langs bek-
      ken om kvelden, små ørreter i kulpene, nærmest ørekyte,
      strittende av bein, ufyselige å spise, men spennende å
      fiske. Det finnes virkelig vann så klart at man kan se de
      myke, vatrede linjene etter strømmen i bunnsanden, og
      en liten muddersky som står igjen etter en fisk som for-
      svant. Vann. Hvis vi hadde to hoder, kunne ett være ild
      og ett vann. Og ble de forsøkt sammensmeltet, så ville
      enten ildhodet slukne eller vannhodet fordampe.
      
      18
    Page 19: |
      MELLOMSPILL IV
      
      Navnet ditt, blå bokstaver på papirets masse av døde
      fibre, som ikke kan reises opp igjen til trær, hvislende
      langsmed stien vi fulgte, urolige skygger mot papirets
      kjønnsnøytrale gulhet. Og bokstaver skåret i bark som
      gror dem uleselige, som bølger og vrir seg og lukker seg
      over dem som vann over en froskemann. En dykker i
      treet: mot bunnen, hvor den første årringen er. Og bor-
      tenfor det: Ingenting. Frø. Ingenting. En eldgammel skog
      av ikke-trær.
      
      19
    Page 20: |
      UTSTILLING VI
      (lysvirkning: plein-air: ars prosaica)
      
      Jeg ville røre deg bare som et snøfnugg i vindstille.
      Eller som sol i februar, når det lave, skinnmagre lyset
      streifer et forbigående ansikt i spalten mellom bygår-
      denes massive, langflate skygger, og du vet at solens
      intensitet er akkurat den samme som midtsommers, en
      uavbrutt, lydløs eksplosjon hvor enorme energimengder
      utlades.
      
      20
    Page 23: |
      kvalmende og kyniske metoder, og trykksverten fra alt
      dette sitter igjen på hendene dine som om du skulle til å
      avgi et fingeravtrykk.
      
      23
    Page 24: |
      KONSERT IV
      (ppp)
      
      Aldri fikk jeg sett skikkelig striptease. Ikke noe som
      lignet engang. Jeg var dum og gikk på litterære kafeer og
      drev med kunstnerisk tøv og tant i stedet. Nå er det for
      sent. Jeg er gammel og blind. Jeg må nøye meg med å
      høre plaggene falle. Jeg dikterte dette.
      
      24
    Page 25: |
      UTSTILLING VII
      (de ikke overlevende)
      
      Fordi den tykke skyen av støv og aske gjorde morgen
      til natt, har man i noen av dødningehendene funnet små
      oljelamper, hvis flammer ble slukket for aller siste gang
      av den voldsomme flommen med slam, i samme øyeblikk
      som andre, de som hadde flyktet ned til stranden, ble
      kvalt, liggende i sammenkrøkte og forvridde stillinger. Så
      sent som kvelden før, kan man anta, ble lampene blåst ut
      av søvnige kvinner og menn (enkelte av dem slaver, andre
      frie), og lenge ennå kunne man høre pusten fra dem som
      sov og drømte i de nattestille husene. Dette korte tids-
      rommet av søvn før kataklysmen, som om det varte uen-
      delig lenge, som om katastrofen aldri skulle komme. Den
      inntreffer ti minutter fra nå. Og du sover.
      
      25
    Page 26: |
      FORESTILLING III
      
      X Der mistet jeg gaffelen under bordet.
      Y Værsågod, her er den.
      X Av og til føler jeg det som om noen eter innmaten i
      meg, suger ut klørne og etterlater meg som et tomt
      skall. Det er grusomt.
      Y Jeg skulle ønske at noen ville ete meg og suge meg ut
      og etterlate meg som et tomt skall. Kunne du tenke
      deg å gjøre det?
      
      26
    Page 27: |
      MELLOMSPILL VI
      
      Nattflyet deres blinker over meg, og jeg er trygg på at
      den balsamerte piloten holder forfedrenes kurs.
      
      27
    Page 28: |
      KONSERT V
      
      Et lystig lag. Den gamle jukeboksen spiller yndlings-
      melodien din, og tonene synes å skinne som lysstråler
      gjennom den tette røyken, slik solen kan skinne gjennom
      skyene en dag med bygevær. Musikken avbrytes stun-
      dom av lattersalver fra bordet ved siden av. Noen fortel-
      ler vitser. Hvorfor er de blinde så glad i frøbrød? Jo, fordi
      det står så mye interessant å lese på dem. En mann møtte
      opp på psykiaterens kontor med en and i plast under
      armen. Hva er problemet Deres? spør psykiateren. Det er
      ikke meg det gjelder, svarte mannen. Det er min kone.
      Hun tror hun er en and. Du sitter mellom to svirebrødre
      på en skinntrukket kafésofa og tar del i feststemningen,
      men du må være usynlig, eller ihvertfall gjennomsiktig,
      for sidemennene dine løfter i eningen de digre, skum-
      mende ølseidlene sine og klinker tvers igjennom deg, eller
      midt inne i deg, omtrent ved leveren. Det gjør ikke
      vondt. Når du forsøker å snakke til dem, later de ikke til
      å høre noe som helst.
      
      28
    Page 29: |
      UTSTILLING VIII
      (ready-made)
      
      En nærmest utslitt brusflaske, med hvite, ulne kanter,
      får meg til å ønske at jeg kunne se ansiktene til alle dem
      som har holdt i den. Du. Ordet 'du' blir plutselig tydelig
      som et fuglefløyt om natten. Men fuglen synes ikke. Vi
      har drukket av samme flaske. Vi kommer aldri til å
      møtes. Kløvde biografier. Vi tygger på narrepølser. Vi
      deler tomgodset.
      
      29
    Page 30: |
      UTSTILLING XIX
      (interiør med speil)
      
      Den gamle hadde bodd der alene i årevis, blant
      mahognimøblene og langpipene på veggen. Da vi dykket
      ned i det tobakksdunstende mørket, bak de tunge gardi-
      nene og portierene, for å rydde ut av leiligheten, hang
      dagslyset bare igjen i konsollspeilet, åpent mot sommer-
      luft og himmel med drivende skyer, friskt som om en
      glemt sommerdag var blitt værende der, ubrukt.
      
      30
    Page 31: |
      MELLOMSPILL VII
      (metafora)
      
      Frysevogner. En reise i kulde. Det frosne kjøttets tog
      med skrottene som ligger og spriker sine stive roller,
      stumt, pantomimisk-burlesk, død adel, hoffet uten sin
      enevoldskonge, historiens tilfeldige ofre, på reise gjen-
      nom natten og mellomistiden utenfor, hvor høyttaleren
      selv forkynner at den flombelyste perrongen er tom.
      Snart skal flokker av arbeidsføre stå der og hutre og
      vente. Kjøttet beveger seg langs mørke forstadsjorder
      med stier hvor augusts flaskekapsler ruster, trampet ned i
      leiren, slamrer forbi dem som sover og snart må våkne til
      jobben. Det er sen høst. Morgenen blir kald og klar.
      
      31
    Page 33: |
      og like gjennomsiktig, og ved et visst punkt viskes den
      helt ut og blir strand.
      
      2. Stein og speil 33
    Page 34: |
      KONSERT VI
      *(opera: duett)*
      
      Z Det snør i dødsriket
      De døde skal ikke forstyrres
      
      Æ Det kunne vært styrtregn
      og gjørme og rester av hår og hud
      fra ikke lenger fungerende anatomi
      Eller lyn og mørke
      Brått opplyste skallegrin
      
      Z Men det er bare snø
      Det snør døde
      
      Æ Det er dødsrikene i de døde
      som ryr gjennom seg selv
      
      34
    Page 35: |
      UTSTILLING X
      *(écriture trouvée)*
      
      Stien går over flate steinrygger fulle av utydet skrift,
      lukket om en kognitiv hedendom, en steinenes egen tro,
      som vi aldri skal forstå, uten mening som den er. Det
      vanskeligste er det som ingenting betyr. Kanskje er språ-
      ket ditt, som med sine kompliserte vinger eller snarere
      fingre av mening stryker nær og berører en ikke-mening,
      selv en senere utgave, mer labyrintisk utsendt gjennom
      lungefisk, melkefylte patter og oppreist gange, av stei-
      nens innholdsløse bok. Altså at vi en gang visste like lite
      som svaene som stien krysser. En som kunne se uten å
      forstå ville med sitt restaurerende blikk forstå at her står
      det ingenting å lese. Stien går videre mot en skogsbilvei.
      Røsslyngen blomstrer.
      
      35
    Page 41: |
      UTSTILLING XII
      (pressekonferanse 1)
      
      Opp av den svarte, rektangulære og blankpolerte mar-
      morplaten stikker tre mikrofoner. Bak hver mikrofon et
      hode på hver sin forniklede stang: til venstre et grisehode
      (slik man kan se dem på julebordene, dog uten eple i
      munnen), til høyre et kranium, i midten hodet av en
      utstillingsdukke, et kvinnehode med store, grønne øyne,
      høye kinnben og åpen munn (som om hun snakker inn i
      mikrofonen). Rommet mørkt. En spotlight flytter seg
      forholdsvis raskt fra det ene hodet til det andre.
      
      41
    Page 42: |
      KONSÉRT VIII
      
      Du flyr, eller snarere svever, driver, gjennom et
      enormt, mørkt rom, et rom av lyder: endeløse, skinnende
      glissandi, knitrende pizzicati, kullsvarte turbulenshull av
      bassdrønn, men ellers tomt, ingen planeter, ingen meteo-
      rer, i høyden fine støvskyer etter eksplodert musikk. Du
      svever der, et sted mellom nytelse og skrekk, i et stykke
      tid du ikke klarer å bestemme: du befinnder deg alle andre
      steder enn i nået. Og du forsvinner lenger og lenger inn i
      disse uoverskuelige rommene, og personligheten din blir
      gradvis borte, ansiktstrekkene dine viskes ut, kroppen
      din dekomponeres, og det siste du tenker er at du snart
      selv er blitt en lyd, en tynn, navnløs lyd blant alle disse
      andre som hyler i det tomme, mørke rommet.
      
      42
    Page 43: |
      UTSTILLING XIII
      (museumslokale)
      
      Idet du blir født, er du voksen. Døren blir låst utenfra.
      Det første du hører er raslingen av nøkkelknippet og
      skrittene som fjerner seg, fortaper seg utover i en verden
      du aldri skal få se.
      
      43
    Page 45: |
      måte, nemlig å la være å gjøre noe som helst, det vil si
      overhodet ikke spise og drikke, ikke sove, ikke våkne,
      ikke gå, ikke stå, ikke sitte eller ligge, absolutt ingenting,
      og dermed vil jeg triumfere over alle som har alt dette
      maset med å leve; ja, man kan i grunnen si at det faktisk
      er en annen som gjør alt dette for meg, en hvilkensom-
      helst annen, og dermed vil jeg få gjort alt, absolutt alt,
      uten å ha blitt innblandet i hele dette surret, uten å ha
      rørt en finger. Jeg er et geni.
      
      45
    Page 46: |
      UTSTILLING XIV
      (optisk tankeeksperiment)
      
      Som da du bøyde deg over bordet med den grønne
      voksduken, etter glasset med brus (isbitklirring), og
      hodet og håret med skillens litt skjeve fure må ha blitt
      gjengitt på myriadevis, ett bilde i hver eneste fasett av
      øyet til fluen som satt på murveggen, rett under ventilen,
      et veritabelt mikrokosmos av fluesyn. Og hvert enkelt av
      de bildene borte i neste øyeblikk, idet insektet fløy opp
      fra sin relative urørlighet. Som, tenker jeg, mine talløse
      sekunders synsinntrykk av deg, et bortkommet mikro-
      kaos, forsvunnet i mørket, et foreldet stjernekart, et sam-
      menkrøllet univers, brukt til å få fyr på ovnen i det store
      og kalde Instituttet for Almen Glemsel.
      
      46
    Page 47: |
      KONSERT IX
      (opera: duett)
      
      Z Nå slukker far alle lys
      Vi synes ikke mer
      
      Æ Han er vår far i mørket
      Han synes ikke mer
      Det er som om han var borte
      
      Z Han er borte
      
      Æ Noen blåste ham ut
      En rotte eller en hund
      i mørket
      
      47
    Page 48: |
      MELLOMSPILL X
      
      Nei. Ikke nok en dag med denne fordømte kompleksi-
      teten, disse i kaotisk endeløshet omflakkende bioelek-
      triske signalene, som panikkslagne dyreflokker på hjer-
      nens liksom-evige jaktmarker, etterlatende seg et uleselig
      virvar av engrammatiske spor i alle størrelser og former,
      fra alle tidspunkter, millioner av innstemplede klokke-
      slett vispet og sveivet rundt til en halvt a-kronologisk,
      ustoppelig roterende dynge, som lodder i en gammeldags
      tombolaboks; den gode gamle hodeskallen utstyrt med
      sveiv? Nei, sveiv behøves ikke, svermene av impulser
      skaper forvirringen selv, de er like umulige å få orden på
      som det ville være umulig å bestemme de nøyaktige posi-
      sjonene til partiklene i en synkende støvsky med teodo-
      litt. Som om du ble et kaleidoskop hver gang du ristet på
      hodet.
      
      Nå må den snart komme, den kjærlige hånden som
      forvandler deg til en ball. Du ligger, i balls form, mot
      håndflatens lunkne hud, fingrene er lukket rundt deg.
      Hånden strammer seg plutselig og kaster deg. Du spret-
      ter mot en vegg og blir borte.
      
      48
    Page 49: |
      UTSTILLING XV
      (vårlig landskap)
      
      Jeg har følelsen av å gå over en stor slette med
      utbrente bilvrak, og gresstuster, sand, hestehov som lyser
      i skumringen, endeløst, og kan puste fritt nå som alt er
      ødelagt.
      
      49
    Page 50: |
      MELLOMSPILL XI
      
      Om du aldri var blitt til, ville du ikke lest dette. Og det
      ville ikke gjort noen forskjell. Og når du ikke lenger er
      til, er det som om du aldri skulle lest det. Det gjør ingen
      forskjell. Men nå, mens du leser det, hender noe: det eter
      noen sekunder av din tid, som om et lite dyr, loddent av
      bokstaver, gnavlende sperret veien mellom deg og ditt
      neste minutt. Du tar det aldri igjen. Det knasker ufor-
      styrlig i seg tidens mikroorganismer. Det blir aldri
      mett. Ikke du heller.
      
      50
    Page 52: |
      knokler. Det var en gave. Jeg måtte revidere mitt knok-
      kelsyn totalt. De beinbitene jeg nå kunne holde i hånden
      (ett av dem kunne være et brukket spolebein, et annet
      kunne passe til et albueledd eller lignende, et tredje hørte
      kanskje hjemme et sted i bekkenet eller hofteleddet), de
      var slett ikke hvite og marmorharde, de var gule og lette,
      fulle av små hull og avskrapninger som åpenbarte en tørt
      svampete, nettaktig porøsitet i deres indre, det så nesten
      ut som de var vevd av et utall tynne, gulhvite tråder. Det
      var fremdeles rester av tørr jord på dem. Men det verste
      var, at når jeg forestilte meg hvordan disse fibrøse tinges-
      tene faktisk hadde sittet inne i et levende menneske,
      hadde vært kledd med sener og bånd og muskler og
      kjøtt, og beveget seg i takt med dette levende menneskets
      bevegelser, hadde stått opp når dette mennesket sto opp,
      og lagt seg når dette mennesket la seg, så syntes jeg nes-
      ten jeg kunne kjenne den dødes bevegelser når jeg veide
      dem i hånden, og jeg følte vemmelse, ja, skrekk for dem.
      Jeg puttet posen med menneskeknokler innerst i en skuff,
      dekket over den med klær, og lot den bli liggende.
      
      52
    Page 53: |
      KONSERT X
      
      Hvis den virkelige sorgen var like vakker og opphøyd
      som kunstens, som et storslagent rekviem, og vi ikke
      kjente mer av smerten enn tonene som flyter ut av instru-
      mentene, da skulle vi leve et liv i sorg og svir. Og ikke
      kjenne stanken av muggent sirkus og råtnende dyrehaver
      i oss.
      
      53
    Page 54: |
      FORESTILLING VII
      
      X Jeg er så sliten. Jeg begynner å dra på årene. Kan jeg
      sette meg litt i denne stolen?
      
      Y Værsågod. Men da kommer du aldri opp av den
      igjen. Til gjengjeld kommer det alltid til å være som-
      mer rundt deg. Hvis du blir stående, kommer det til å
      være vinter hele tiden. Du må gå for å holde varmen.
      
      X Javisst. Et av de gode, gamle valgene. Jeg vil ha
      betenkningstid. Skal vi si rundt hundre år?
      
      Y Der lurte jeg deg godt, din gamle tulling! Vet du ikke
      at du har fri vilje? Du kan gjøre akkurat som du lys-
      ter. Det betyr ingenting.
      
      54
    Page 55: |
      UTSTILLING XVII
      (skogsinteriør)
      
      Vi sto ved slusen. Det var vårvinter, og vannet som
      fosset over kanten og sprutet opp igjen frøs til is, til vilt
      fantastiske figurer, lik vokslys som dryppet seg skjeve i
      trekken, i en ballsal med åpne vinduer (rød fløyel, flag-
      rende tyll, et cetera), forlatt og glemt i hundre år. Roman-
      tikken. Som vi elsket den. Mens vi fryktet elektronisk
      musikk. Snart skulle alt sammen smelte og bli til en sikle-
      bekk og en skyggefull dam, med bremmer av brune bar-
      nåler, et tilholdssted for myggsvermer, øyenstikkere og
      myhanker, hvor det sparsomme lyset som slapp inn gjen-
      nom granskogen av og til blinket når det var blitt som-
      mer. Da vi (som jeg siden skulle få sanne) vanket helt
      andre steder, hver for oss.
      
      55
    Page 56: |
      MELLOMSPILL XII
      
      Jeg har korte, brede fingre. Hennes derimot, er used-
      vanlig lange og smale (det er forresten tærne også), og jeg
      har plutselig begynt å undre meg på hvordan det kjennes
      å være inni, så å si, hennes hender, å gripe med dem, å slå
      an pianotangenter, å skjære en skive brød med dem. Man
      pleier jo av og til å spekulere på hvordan det ville føles å
      være inni en annens hode, men hvorfor ikke like gjerne
      hendene? Nå, i alle fall er det akkurat like umulig å
      kjenne en annens hender innenfra som det er å tenke med
      en annens hjerne; hvordan det føles å bruke de vakre
      hendene hennes skal forbli like fremmed for meg som det
      å bruke en slik todelt klo av stål som enkelte funksjons-
      hemmede har istedenfor hånd.
      
      56
    Page 57: |
      KONSERT XI
      (nocturne ancienne)
      
      Mørkredd og hundrevis av år gammel. Sengehalmen
      rasler og vannuret kaster bivrende reflekser mot muren.
      Vann som drypper og lys som brenner. Det kunne vært
      over nå. Hvorfor må tiden dryppe dråpe for dråpe, for
      ulidelig sakte å fylle hjerneskallen av døgn? Tåre-ur,
      istapp-ur, piss-ur, rottegnage-ur som går og går for lykke-
      lige og ulykkelige. Hvorfor er ikke vannuret en foss, så
      alt kunne hende fort, fort, og årene av søvnløshet styrtet
      i dypet og ble skum?
      
      57
    Page 58: |
      UTSTILLING XVIII
      (land art)
      
      En lang korridor som ender i et mørkt rom. Nøyaktig
      ved sommersolhverv treffer en solstråle åpningen og
      lyser opp rommet, skarpstiller granuleringen i steinveg-
      gene, gjør spor etter firfisler og slanger synlige i den
      okerrøde, sandete jorden. Men bare et kort øyeblikk. Så
      er det mørkt et år til. Det er utregnet slik.
      
      58
    Page 59: |
      FORESTILLING VIII
      (monolog: prestens tale)
      
      Livet er en gave, det er gitt, uten nåde, det kan ikke gis
      tilbake til sin munn, munnen som utspydde det, og mun-
      nen kan ikke sluke seg selv; den som ønsker at han aldri
      var blitt født, er for sent ute, forlengst spent fast i det
      levendes remmer av voksende hud. Det fins ingen regre-
      sjon dyp nok, ingen tilbakespoling av fosterstadier, ingen
      prenatal autonomis fred, hvor solen har stanset på him-
      melblået over eldgamle eiketrær med uvisnelig grønt løv,
      i en evig forsommerdag (for nå å uttrykke noe i den høye
      stil, som ikke hadde fortjent bedre enn den lave, eller
      dreier det seg kanskje om en manglende evne til å
      uttrykke noe i den lave stil overhodet? en iboende trang
      til svulstighet?). Livet er en gave. Hjernen kan tenke seg
      selv til stein: et bilde av en steinhjerne. Men det den ser er
      bare sin manglende evne til å være noe annet enn blind
      av liv, slik man blir blindet av snøføyke, av celleføyke, en
      orkan av lysende mikroskopiske eksistenser, hvor ikke
      noe tenkende menneske kan holde seg oppreist.
      
      59
    Page 61: |
      MELLOMSPILL XIII
      
      Denne smerten er et forsteinet egg. Det lar seg ikke
      knuse; det der inne, hva det nå er, må ruges ut, ikke, som
      man kanskje kunne tro, av en steinfugl, men av en fugl
      av kjøtt og blod. Men vingene blir til armer, klørne til
      ben, nebbet blir en nese, og øynene flytter seg til de sitter
      ved siden av hverandre: et menneskelig blikk. Bare et
      menneske kan ruge ut steinegget. Er det du?
      
      61
    Page 62: |
      KONSERT XII
      (kjødelig vals)
      
      Alltid knokler! knurrer dere. Hvis dans, så danse
      macabre. Men ikke denne gangen. Knoklene i hånden
      kler jeg på kjøtt og hud, setter neglene fast, lakkerer
      dem, trekker en svart, albuelang fløyelshanske på, og
      utenpå den en gnistrende diamantring; siden en stroppe-
      løs kjole av silke, med en hel kvinne i, og musikken spil-
      ler opp: vals, wienervals! Og det beste av alt: det er du
      som danser med henne. Lærd er hun også. I pausen snak-
      ker dere om helvetesforestillinger gjennom tidene. Og
      hvis du er kvinne selv? Nå, så får du se og finne opp en
      passende mann. Jeg gidder ikke. Det får være grenser.
      
      62
    Page 63: |
      UTSTILLING XX
      (pressekonferanse 2)
      
      Svart, blankpolert, rektangulær marmorplate med mik-
      rofoner (som før). Denne gangen tre kranier bak mikro-
      fonene: til venstre ett med bind for munnen, i midten ett
      med bind for øynene, og til høyre ett med hull i pannen.
      Sistnevnte har nedfalt kjeve (som om det snakker inn i
      mikrofonen). Skiftende spotlight (som før).
      
      63
    Page 64: |
      FORESTILLING IX
      (diksjon)
      
      Y Å forsøke å gi bort et eple
        så lenge at det råtner
        i den fremstrakte hånden.
      Å rekke noen et glass vann så lenge
        at vannet fordamper. Å si noe
        så langsomt at det underveis
        blir meningsløst.
      
      64
    Page 65: |
      MELLOMSPILL XIV
      
      Man kan forestille seg en intelligens så stor at den
      analytisk plukker fra hverandre seg selv, hår for hår,
      nerve for nerve, for til slutt å sitte igjen med sitt eget
      kranium i hendene, rådvill, uten å ane hvor den skal
      gjøre av det, og den fortsetter å kaste det nervøst fra
      hånd til hånd, slik en utålmodig reisende som venter på
      et forsinket fly kan slenge en appelsin eller noe slikt fra
      høyre til venstre, fra venstre til høyre, med lydelige klask
      mot håndflatene.
      
      3. Stein og speil
      65
    Page 66: |
      UTSTILLING XXI
      (hinsides)
      
      Englene er unge. (Har noen sett en gammel engel som
      går med stokk? Nei.) De smiler og spiller på lutt, orgel og
      viola da gamba. De salige danser uten å røre jorden, for
      tyngdekraften, som får planter til å lute mot bakken, og
      krøker ryggen på oldinger før den suger dem til seg, den
      skal avskaffes av et ord som er malt på forskudd. Det
      eneste saliggjørende ordet. Han som ligger veltet nederst
      i haugen har åpen jakke. På brysthuden som står spent
      over de fremspringende ribbena, synes fangenummeret,
      rablet fort og likegyldig med fargekritt. Kan man tenke
      seg den stripete jakken forvandlet til hvite vinger, og det
      innhule ansiktet blåst opp med struttende eplekinn? Men
      kanskje må de døde alltid føde. Føde nye engleskarer
      som flyr inn i himlene, stadig mer usannsynlige og
      absurde himler.
      
      66
    Page 67: |
      KONSERT XIII
      (opera: duett)
      
      Z Det hagler levende
         over de døde
      
      Æ De døde blir forstyrret
         av så mange levendes tale
         Selv pusten mot de dødes ikke-øre
         er for mye
         Det blir dem for trangt
      
      Z De døde må flykte
         til dødere steder
         der selv ikke glemselen når dem
      
      Æ Altså må de levende hagle
         i hauger som vokser til berg
         oppå andre levende
         Millioner og atter millioner
      
      67
    Page 68: |
      UTSTILLING XXII
      
      De elskende ligger nakne på sengen, vridd om hver-
      andre så lakenet krøller seg som gammelt innpaknings-
      papir. De hører ingenting, ser ingenting, vet ingenting.
      De er av gips. Vi løfter dem opp av sengen, bærer dem
      inn i heisen og går ut på taket av høybygget i forretnings-
      senteret en stille søndagskveld. Så kaster vi dem, stadig
      like umælende og sammenfiltret i hverandre, over kan-
      ten, mot torvet der nede. Vi hører såvidt den klaskende
      lyden av springvannet mens de svever mellom himmel og
      jord. De vil selvfølgelig gå helt i filler, bare småbiter vil
      kunne identifiseres: en finger, et øre, en hæl, kanskje.
      Langt borte glir en forstadsbane ut av svingen, ennå lyd-
      løs. Den har tente lykter som synes tydelig. Altså mørk-
      ner det. Ingen ble skadet av de elskende som styrtet ned.
      
      68
    Page 69: |
      MELLOMSPILL XV
      (maksime)
      
      Bare den som ikke fester selv, kan høre ståket fra de
      andres fest.
      
      69
    Page 70: |
      FORESTILLING X
      (skrekkfilm)
      
      Et menneske, et offer for krig og forfølgelse, så utmag-
      ret og sykdomsherjet at det bokstavelig talt bare var en
      beingrind. Det eneste som var igjen av ansiktet var
      tungen; den hang og slang ned over underkjeven som på
      en pesende hund. Ellers på kroppen var bare enkelte
      dinglende laser av kjøtt, og noen rester av et brunt stoff,
      stivt av søle og ekskrementer, som en gang hadde vært en
      slags kjortel eller noe lignende. Men denne umulige skap-
      ningen kunne gå, eller rettere sagt sjangle formålsløst
      omkring, muligens på utkikk etter mat eller vann, eller
      bare i et siste forsøk på å unngå å bli liggende. Den var
      levende.
      
      Våken tilstand: død hveps i vinduskarmen til kjeller-
      gangen, allerede litt nedstøvet, liggende på siden. Svart
      og mørkegul mot den brede, lysegrå og ruglete murkar-
      men. Enkelt og vakkert.
      
      70
    Page 71: |
      UTSTILLING XXIII
      (selvportrett med nytelsesmidler)
      
      Den 4. januar. Det snør dels diagonalt, dels horison-
      talt, alt etter vindkastene. Det er en heltemodig dåd å
      vaske seg, ettersom blåsten (stiv bris? liten kuling?) fyker
      rett inn gjennom luftekanalen og gjør badet iskaldt. Jeg
      holder meg innendørs. Jeg avskyr å leve. Likevel drikker
      jeg varm kaffe og gumler ynkelig i meg julens aller siste
      marsipangris, som var den hostien i en til nå ukjent reli-
      gion.
      
      71
    Page 72: |
      KONSERT XIV
      
      Aldri åpne en annen munns lyshull i verdens mørke og
      synge ut: Jeg.
      
      72
    Page 73: |
      MELLOMSPILL XVI
      (dumt spørsmål)
      
      Ingen trenger å oppmuntre til den. Det er mer enn nok
      fra før: den naturlige smerteproduksjon er i seg selv
      enorm. Men det er som om de så et underskudd der
      andre ser et overskudd, og de sier: Drep dem, torturer
      dem, før krig mot dem, skyt dem ned for maktens skyld,
      eller for de store pengenes skyld, eller for småpengenes,
      eller bare fordi de ikke liker dem, det går for det samme,
      for det er ikke nok med den smerten som allerede finnes,
      det må legges til mer, smerteproduksjonen må maksime-
      res, de enorme pinselsmaskinene skal hvinende og gnis-
      lende nærme seg ytegrensen, hjulene roterer uopphørlig,
      arbeidet går i døgnkontinuerlige skift. Og jeg sitter og ser
      dette hver dag, og stiller meg det samme spørsmålet hver
      gang: Hvordan kan de gjøre dette mot hverandre? Hvor-
      for vil de øke smerten istedenfor å minske den?
      
      73
    Page 74: |
      UTSTILLING XXIV
      (interiør)
      
      Rommet var iskaldt som ventet. Han merket at dreie-
      liren i skjenkestuen brått stoppet opp. Gudskjelov. Men
      vinden økte på. Det var også fordømt å bli sendt til en
      slik bortgjemt landsby senhøstes. I mørket famlet han så
      kruset med den varme kryddervinen nesten veltet, men
      fant staken, lyset, veken, og holdt fyrstålet nær, og ende-
      lig vokste flammen over duken med den røde borden.
      Skyggen av en flaske sherry pendlet sakte. Hun kom på
      det, noe med en «ensom fest», og smilte beskt. Så gikk
      hun for å snu kassetten, og i glipen i gardinet så hun at
      det snødde over tunnelbanestasjonen, mot blåskjæret fra
      kioskéns neonskilt. Noen tenåringer drysset snø i nakken
      på hverandre. Ja. Snart ble det jul.
      
      74
    Page 75: |
      FORESTILLING XI
      
      X Velkommen til det altetende rommet. Her kan du
      være alene.
      Y Men jeg vil ikke være alene.
      X Det bor faktisk enormt mange her, men de er borte.
      Y Jeg vil være alene allikevel.
      
      75
    Page 77: |
      MELLOMSPILL XVII
      
      Nåja, denne larven, den er stygg, den er blind, og den
      kan ikke tenke, men den kan sekretere slimtråd som
      etterhvert blir til en kokong, og inne i den vokser vesener
      med hvite vinger; det er engler, det er de vingede skarer
      som en dag skal fly ut og komme oss til unnsetning, sies
      det. Det er bare å vente, slik din oldemor og din oldefar
      ventet, og slik dine barnebarn og dine oldebarn og dine
      tippoldebarn kommer til å vente, mens englene vokser og
      vokser som veldige hvite trær der inne i mørket og tiden.
      
      77
    Page 78: |
      UTSTILLING XXVI
      
      Den første dagen i mai. Det snør fra himmelens grå til
      asfaltens svarte, med noen lyse, våte speil i, vanndammer
      hvor hekkens røde kvister viser seg, mørke. De blir til
      trær i et landskap som kommer nedenfra og opp, lydløst
      bryter de vannspeilet med dager av regn og parfyme, fra
      et falmet titteskap hvor vi en gang levde som skygger av
      en stor glede.
      
      78
    Page 80: |
      UTSTILLING XXVIII
      
      (pressekonferanse 3)
      
      Svart, blankpolert, rektangulær marmorplate med
      mikrofoner (som før). Tre hoder av utstillingsdukker på
      hver sin forniklede stang. Det lengst til venstre bærer
      svart halvmaske, det i midten har en maske med horn-
      briller, bollekinn og tenner på tørk, det lengst til høyre
      har ingen maske, men et ansikt som er sotsvart og halvt
      nedsmeltet. Hodet med halvmasken har åpen munn (som
      om det snakker inn i mikrofonen). Skiftende spotlight
      som før, bortsett fra at lyskasteren stopper (og vender)
      før den har kommet til det maltrakterte hodet.
      
      80
    Page 81: |
      KONSERT XV
      (nocturne: alle disse årene)
      
      Klokken over tre. Du ligger ennå våken. Utenfor sove-
      rommets omhyggelig fortrukne gardiner lyder fortsatt
      glisne knall, stundom en knatrende serie, og langt borte
      et stort, hult drønn, som fra rør eller kum (du har sett
      hvordan de lar lunten brenne litt før de slipper kinaput-
      ten ned i det underjordiske, hvor lydeffekten mange-
      dobles, som i en kirke). Stemmer fra en skrålende ung-
      domsgjeng nærmer seg (du hører snøen knirke i pau-
      sene), og fjerner seg igjen langs veien. Hvis du står opp
      og glir sakte som en vektløs astronaut gjennom stuene,
      forsiktig for ikke å velte tomflasker eller julepynt i mør-
      ket, og stiller deg ved det sørvendte vinduet, så får du se
      en enslig rakett stige og knuses praktfullt til et stjerne-
      regn som slukner og dør på vinternatthimmelen. Liksom
      bare for deg.
      
      81
    Page 82: |
      MELLOMSPILL XVIII
      (Meganthropus taler)
      
      Jeg rommer alt. Jeg er verdens sentrum, og dens peri-
      feri, jeg er den fyrstelige, kongelige, keiserlige som hers-
      ker over alt og alle, det finnes ikke noe utenfor meg, og
      ingenting innenfor, ikke en tåre drypper uten at jeg gir
      tillatelse til det, ikke en latterdør åpnes med sterkere eller
      svakere knirk, for jeg er enehersker med uinnskrenket
      makt, jeg, jeg, jeg, og du, du er bare en kvise jeg kan
      klemme sprutende ut av nesevingen, en smule jeg kan
      kaste til en hvilkensomhelst spurv, et støvgrann jeg kan
      knipse vekk fra nikkersen, en fjert sluppet av en mygg i
      min endeløse stjernevrimmel. Du er ingenting, jeg er alt.
      Ord som solipsisme eller egoisme eller narsissisme er lat-
      terlig svake i forhold til min grandiose, altoppslukende
      maktfullkommenhet. Så hvorfor i helvete er jeg da til-
      intetgjort for alltid, definitivt og ugjenkallelig? Jeg rom-
      mer alt. Jeg er død. Dette rystende paradoks. Jeg er som
      et tomt og mørklagt univers.
      
      82
    Page 84: |
      utfør et stup og bli ferdig med det. Men da disse tankene
      tok overhånd, kom de første gårdene i bygda til syne.
      
      84
    Page 86: |
      UTSTILLING XXX
      (nyhetsfoto)
      
      Hodeskaller, drøssevis av dem, stablet tett i tett som
      egg eller epler på et marked. Rundt de kjøttløse kraniene
      henger fremdeles det svarte tøystykket fra henrettelsens
      minutter og sekunder, det synker inn og rynker seg over
      de tomme øynene, strammer mot nesebeinet. De var blin-
      det. De så ikke lyset fra den store gleden som den frel-
      sende volden sa; ikke lyset, ikke bildet i lyset, av de infer-
      nalske vandrernes tusen elskede, millenaristiske beatri-
      cer, samlet til én i et brennglassøye, eller en sirkel, som en
      glorie: geværmunningen. Skallene har lært å snakke. De
      er oppvakte barn av sin tidløshet. De sier: Snu ryggen til
      morgendagen. Syng salmen bunnfalskt. Ikke prøv å for-
      stå hva de levende sa til oss.
      
      86
    Page 87: |
      MELLOMSPILL XIX
      
      Si det som det er. Drømte at hun var død. At jeg ikke
      klarte å gråte over det. Så gj. glassløst vindu i rått hus av
      upusset mur el. adobe: at hun allerede var kremert. Lev-
      ningene, s. ikke nødv.vis var aske, i stor metallblank
      kasse m. allslags skrot. Tomme sig.esker, maskindeler,
      trefliser, støvdotter, app.sinskrell, ubest. bøss.
      
      87
    Page 88: |
      UTSTILLING XXXI
      (sommerlandskap)
      
      Den røde plastjolla ligger trukket opp i snøen, full av
      snø. Det øverste fjærebåndet er ennå svart av tangvaser,
      skjell, stein og rekved. Det knaser tørt da du om litt går
      ned dit. Frostrøyken gjemmer husene på den andre siden
      av vika. Prøv å slå opp en skogrende latter. Dampen som
      da snor seg ut av munnen din, er luft fra dypt nede i lun-
      gene: to sekker, fuktige og mørke, som inneholdt de hvert
      sitt varme, slimete, blinde og ufødte dyr. De smiler der
      nede i mørket.
      
      88
    Page 89: |
      KONSERT XVI
      (opera: duett)
      
      Z Å stå stille i skogen mens røde løv
        klistrer seg servilt
        til våte steiner
      Æ Og lengte sterkt
      
      Z Etter storbyens
        søppel og snusk
      Æ For å få puste
        med lungenes vrangside
      
      89
    Page 90: |
      UTSTILLING XXXII
      (stilleben)
      
      Nei. Bare tre pærer og et glass vin i skumringsbrun
      innendørsbelysning. Absolutt ro. Finnes noe slikt? Ja.
      Hos disse tre pærene og vinglasset som ingen kan for-
      styrre. Og likevel. Også her er det en kniv. Brukt til en
      huslig, harmløs syssel som å skrelle frukt. Knivbladet lig-
      ger halvveis inne i en tynn pæreskive: noen har plutselig
      latt kniven ligge der og gått sin vei, halvveis inne i en
      skive pære. Skaftet er svart og peker ut av bildet. Mot
      ingensteds. Mot en fraværende. Og likevel absolutt ro.
      
      90
    Page 92: |
      UTSTILLING XXXIV
      (stilleben)
      
      De har gått og lagt seg. Ved siden av stolen, et oppslått
      ukeblad. På bordet programoversikten for fjernsynet og
      en halvtomt pose med sjokoladebiter. Den broderte
      puten i sofaen er omhyggelig glattet til. På bordet fjern-
      kontrollen ved siden av brilleetuiet. Hvor lenge ennå? Jeg
      slukker lyset igjen.
      
      92
    Page 93: |
      KONSERT XVII
      (vinterreise)
      
      Det er en dag i desember med begynnende mørke.
      Med lue på hodet og skjerfet godt knyttet rundt halsen
      går han langs en motorvei, mens det snør stadig tettere.
      Han ser trafikklys skifte i snødrevet, fra rødt og gult til
      grønt, fra grønt til gult til rødt. Men snart er det bare
      veien som vokser inn i hvitnende jorder. *Hinter ihm
      schlagen die Sträuche zusammen, die Öde verschlingt
      ihn*, synger en altstemme. Og alt som har en stemme blir
      stille. Det snør. Han hører ikke bilene mer. Han ser ikke
      bensinstasjonen. Det snør kanskje nedenfra, og han går
      omvendt. Det flyr overalt, og bakken er borte. Han går i
      luften, i selve snøen som faller, det fins ingen retning, og
      alt har hendt for lenge siden. Der forsvinner han, borte i
      snøen, selv forvandlet til drivende snø.
      
      93
    Page 94: |
      MELLOMSPILL XX
      (maksime)
      
      Individet gløder, arten er kald.
      
      94
    Page 95: |
      UTSTILLING XXXV
      (pressekonferanse 4)
      
      Svart, blankpolert marmorplate med mikrofoner (som
      før). Foran mikrofonen til venstre en skinninnbundet
      bok; foran mikrofonen i midten hodet av en utstillings-
      dukke, bemalt med gull og med munnen lukket. Til
      høyre et ekskrement i spiralform (kunstig, av brent, gla-
      sert leire e.l.). Boken er oppslått horisontalt (sett i profil:
      som en kjeve) og utstyrt med spisse rovdyrtenner. Spot-
      lighten veksler mellom å belyse de tre talerne.
      
      95
    Page 96: |
      FORESTILLING XIII
      
      X Hvor i all verden har du vært så lenge?
      Y Ute og proviantert.
      X Men jeg har ligget her alene siden krigen begynte.
      Y Krigen er slutt.
      
      96
    Page 97: |
      UTSTILLING XXXVI
      
      (ready-made)
      
      Pulsen hennes dunker unormalt kraftig mot klokke-
      remmen. Hun er meget redd. Vi vet ikke for hva. Hun vet
      det trolig ikke selv engang. Det finnes så mye å være redd
      for, både virkelige og innbildte farer. For den saks skyld
      innbildte farer som blir virkeliggjort gjennom den nega-
      tive fantasiens kraft. Uansett, så viser armbåndsuret hen-
      nes tiden på nøyaktig samme måte, det går videre (uten
      tikking, lydløst) sekund for sekund, og gjør henne eldre
      og eldre for hvert av disse sekundene, som om hun para-
      sitterte klokken (og ikke omvendt) og ble styrt av den,
      langsomt brutt ned og forvandlet av den, som om hver
      levende celle i kroppen hennes etter tur ble erstattet av
      døde, forgangne sekunder, som i et forlatt hvepsebol, det
      lysegrå, papiraktige stoffet som aldri skal bebos mer,
      befriidd for sine rastløst summende hveps. Hvis dette var
      en allegori, kunne hvepsene forestille tanker.
      
      4. Stein og speil 97
    Page 98: |
      KONSERT XVIII
      (opera: arie)
      
      Z Og sjelen min falt
      med en eller annen beskjed
      krøllet rundt sin månesten
      fra første til tredje natt
      ned gjennom et fjernt punktum
      i utkanten av det uleselige
      
      98
    Page 99: |
      MELLOMSPILL XXI
      
      Men det er ikke spådommer jeg er ute etter, jeg vil
      bare lese i den boken som inneholder flest skjebner av
      alle bøker, for, det er innlysende, tenker jeg, bak hvert
      eneste navn i de tilsynelatende døde kolonnene, nøytrale
      som innskrifter på gravstøtter, finnes faktisk et helt liv,
      altså minst hundre tusen skjebner bare i denne kata-
      logen. Og mens pekefingeren min vandrer nedover siden,
      tenker jeg at det er nok å aktivere en enkel tallkode på
      åtte sifre for å bryte inn i et helt ukjent menneskes liv.
      Fingeren min stanser ved et navn, jeg løfter av røret og
      venter til jeg hører summetonen, og slår inn tallene. Tele-
      fonen din ringer.
      
      99
    Page 100: |
      UTSTILLING XXXVII
      *(objet trouvé)*
      
      Den blir brukt til å holde på plass bunken med penge-
      sedler innerst i skuffen. Rundaktig, man fristes til å si:
      myk, og gråhvit av farve, lik senvintersnø, og dessuten
      med en rødlig teint (hvis man kan bruke det uttrykket),
      som av utgnidd lebestift, men i virkeligheten smittet av
      fra sedlene, ettersom de vanligste valørene er mer eller
      mindre røde eller rødbrune av farve. Steinen fant jeg på
      en øde badestrand langt mot sør, en vårdag det ennå var
      for kaldt til å bade; bare noen stuebleke lår lyste blast
      mot den gulgrå sanden, for midt på dagen var det iallfall
      mulig å sole seg. Hvorfor skulle jeg velge akkurat den
      steinen blant så mange tusen hvite steiner av omtrent
      samme størrelse? Hvorfor skulle du få det ansiktet du
      har blant milliarder faktiske og potensielle, realiserbare
      ansikter? Vel, du har et ansikt som skiller deg fra alle
      andre. Det er nok. Men det er lite. Kraniene ligger og
      smiler det samme brede, eldgamle smilet som vi alltid
      bærer med oss under huden, som om gråt, grimaser og
      latter bare var tilslørende overflatefenomener, og huden
      kom og gikk, kom og gikk over den samme skallen, som
      ligger og smiler for alle. Et aldri utruget egg lukket om
      sin tomme gåte.
      
      100
    Page 101: |
      KONSERT XIX
      (nocturne: atonal)
      
      Nå var det mørkegrønt og regn. Skyggene av frukt-
      trær under gatelyktenes hvitfiolette skinn. Bruset av reg-
      net fra alle bladene samtidig, ikke ett for ett. Gullris,
      moreller, spirea. En kabincruiser i haven ved siden av.
      Som om det var mulig å tenke uten å gjennomskjæres
      av helvetesorkestrets virvar av kryssende strenger (noen
      nediset, noen rødglødende, på én og samme dissonerende
      harpe). Og knuten på søppelposen kunne byttes ut med
      hånden din, trodde jeg et øyeblikk.
      
      101
    Page 103: |
      UTSTILLING XXXVIII
      (objekt)
      
      Horisontal, rektangulær bakgrunn av svartmalt gips,
      med glattpusset overflate. Innfelt i gipsen et sirkulært,
      digitalt armbåndsur (minus remmen). Under uret, to
      kryssede knokler av et ikke særlig stort dyr (kanin, katt,
      hund, høne, rotte). Omkring det svarte gipsrektangelet
      en praktfull, gammeldags gullramme med utskjæringer.
      Klokken viser nøyaktig riktig tid.
      
      103
    Page 105: |
      FORESTILLING XV
      
      X Det er varmere enn du tror i dag. Skal vi ikke gå en
      tur i haven? Kanskje vi kan plukke noen blomster og
      ta inn.
      
      Y Jeg vil gjerne plukke en bukett syriner.
      
      X Kom med hånden din, da. Har du hørt historien om
      forfatterinnen som ble spist av sine egne hunder?
      
      Y Nei.
      
      105
    Page 106: |
      UTSTILLING XXXIX
      (selvportrett som næringsmiddel)
      
      (Man skal være mistenksom overfor sin egen elendig-
      het; den kan lett bli for sunn og nærende.)
      Jeg løfter på stumfilmhatten og presenterer meg: en
      nesten, men aldri helt tom påleggstube, flatklemt, nærpå
      fullstendig opprullet (som en bokrull?) og flassende,
      sammenkrøllet, en tube som noen (Kalliope, Evterpe,
      fandens oldemor?) kryster enda litt mer tekstmasse ut av,
      ved å vri og klype og klemme, om nødvendig tråkke
      under hælen, eller hoppe kolerisk opp og ned på. Jeg
      håper det smaker.
      
      106
    Page 107: |
      KONSERT XX
      (opera: arie: Individuasjonssangen)
      
      Æ Skrekken ved å være uhelbredelig født
      ikke som en gjennomsiktig ånd
      men som et tvangstankeúr av knokler og fonemer
      Som visse krefters mest utspekulerte retorikk
      i den bunnløse filibustertalen om å ete seg langsomt
      videre gjennom slekter og slekters korridorer
      lik en kjempehjerne uten utgang
      hvor vi er tomme tanker
      som ikke får sove
      Skrekken når du kjenner ujevnhetene i hodebunnen
      og det kulete fremspringet bak øret
      og du innser at dette er deg selv
      at du er stengt inne der
      fluktsikkert og på livstid
      
      107
    Page 108: |
      MELLOMSPILL XXIII
      (dogmatikk)
      
      Det umenneskelige er ufeilbarlig. Det vet alt og hjelper
      ingen. Det redder noen i blinde, for siden å tygge på dem
      en stund og spytte dem ut. Til slutt blir man absorbert av
      det umenneskeliges allmakt for evig ikke-tid.
      
      108
    Page 109: |
      UTSTILLING XL
      (skulptur)
      
      En tredjedel seng, en tredjedel båt, en tredjedel grav.
      
      109
    Page 110: |
      MELLOMSPILL XXIV
      
      Da jeg sovnet, var det august. Da jeg våknet, var det
      mars. Jeg kunne ikke begripe det, men ettersom jeg
      avskyr vinteren, var det med fortvilelse jeg trasket gjen-
      nom de snøete bygatene, forbi teateret og undergrunns-
      stasjonen, på vei mot jeg vet ikke hvor. En fryktelig
      anelse fikk meg til å oppsøke et sykehus. Langt inne i
      bygningen møtte jeg en representant for legestanden, sit-
      tende bak et skrivebord. Høflig spurte jeg om man kunne
      svare på et par medisinske spørsmål av generell art. Han
      nikket velvillig. Jeg spurte om det var mulig å få et
      hukommelsestap som strakte seg over flere måneder, og
      han bekreftet det. Deretter spurte jeg ham om det ikke
      var det og det året nå. Med et fint, bare lett ironisk smil,
      meddelte han meg at det riktignok var et årstall med fire
      i, men at det var år 3064. Det gikk opp for meg at jeg
      hadde et hukommelsestap som ikke bare visket ut tiden
      mellom august og mars, men som strakte seg over mer
      enn tusen år. Jeg var alvorlig syk. Jeg ble skrekkslagen.
      Så
      
      110
    Page 111: |
      FORESTILLING XVI
      (skyggesteater)
      
      I solflekkens oldingestille ettermiddag langs veggen
      skal du få se skyggen av en hjelpende hånd. Mer er det
      ikke. Kanskje et morsomt dyr. Som du en gang kunne ha
      ledd av.
      
      111
    Page 114: |
      emfatisk. Og så videre. Plutselig bryter en stemme igjen-
      nom høyttaleranlegget. Alle blir helt stille. Alvorstoget
      står klart i spor én. De vet at det fører dem ekspress
      avgårde, uten å stoppe på mellomliggende stasjoner.
      Hvor det går hen vet ingen.
      
      114
    Page 115: |
      MELLOMSPILL XXV
      
      Bare dyrehjerter hadde ennå slått.
      
      115
    Page 116: |
      UTSTILLING XLII
      (okulært perspektiv)
      
      Det er ingen skytsånd. Det ser på oss hele tiden, der
      ute fra, med stadig større pupill: den vokser til det hvite i
      øyet er borte, til hele øyet er borte i en eneste stor natt.
      Du blir selv en mager, skjelettisk grå engel i det udiffe-
      rensierte mørket. Du er helt alene. Du roper om hjelp.
      
      116
    Page 118: |
      snøfonner og barkvister. Et slags protesttog, men det
      vites ikke hva det gjelder. De har kanskje med seg fakler
      for å sette fyr på skogen. Nei, de har ikke det. De bare
      går. Og kommer aldri ut igjen.
      
      118
    Page 119: |
      KONSERT XXI
      
      Det er mørkt som før skapelsen, eller som inne i en
      sluknet krematorieovn. De fortsetter å hyle. De hyler selv
      der hvor det ikke finnes noen atmosfære. Siklet deres
      henger ut av munnen på dem i lange, vektløse tråder. Det
      vikler seg rundt deg (du er en halvkosmisk sjeleåme eller
      noe slikt) som fibrene i en kokong. Du kommer aldri til å
      fly gjenfødt ut av den, men du trenger heller ikke vinger,
      for du svever satellittisk, omspunnet og vektløs i rommet
      utenfor det svake, infernalske gravitasjonsfeltet, mens du
      hører dem fortsette å hyle som bare engler i mørket kan.
      
      119
    Page 120: |
      KONSERT XXII
      
      X Det sies at en fugl synger der oppe i toppen.
      Y Dessverre. Det er et svin.
      X Nå. Et svin synger i treet.
      Y Men det affiserer overhodet ikke røttene.
      
      120
    Page 121: |
      UTSTILLING XLIV
      
      Hunden av knokler og hår kommer hinkende over den
      solfylte parkeringsplassen. Hunden av våre knokler og
      vårt hår. Skygger lange som år.
      
      121
    Page 122: |
      MELLOMSPILL XXVI
      
      Han trodde vi var et mylder av tanker som etter døden
      ble lagret i jordens ubevisste hukommelse, slik alt, abso-
      lutt alt vi har opplevd etter sigende finnes bevart i hjer-
      nen, og at vi kunne kalles frem igjen et annet sted og til
      en bedre tid. Da skulle du finne igjen de ordene du aldri
      fikk sagt, du skulle få vite det du aldri forsto, hånden din
      skulle endelig få røre kneet til den du elsket hemmelig, og
      så videre. Men i mørke stunder hadde han en teori om at
      dette var umulig, ettersom jorden allerede var blitt gal,
      og alle tankene bare spant omkring i planløs forvirring,
      og at dét var grunnen til at kaos rådet, slik det gjør.
      
      122
    Page 123: |
      FORESTILLING XVIII
      (monolog: klassisk: mytisk)
      
      Y Nei. Vi styrer ikke. Vi er
      hjulene på ildens vogn, og hver gang
      ansiktet ditt ligger trykket mot
      sølen på veien svarer du ikke, og hver gang
      det er oppe ved vognkarmen
      snakker du om stjernebilder
      som om de var vennlige øyne
      i en større blindhet. Ildens vogn
      må kjøre så fort fordi den alltid snart
      brenner ned, og det du tror
      er ord, er bare knitrende flammer.
      Eller den lydløse asken,
      kald som bokstaver.
      
      123
    Page 125: |
      UTSTILLING XLVI
      
      Det går ingen vei tilbake til fraværet av mening. Om
      du så er stum og bare ser, har du fornuft i blikket. Når du
      senker øyelokket, er mørket fullt av tanker, som ildfluer,
      virrende. Du er en levende lampe med en lyskrets av tan-
      ker omkring deg: øynene dine skinner når du åpner dem.
      Og hvis du ikke hadde den gløden i blikket, ville du ikke
      interessere meg. Du ville være en ting. Eller en ape. En
      lampe i form av en ape som holder opp en lyspære.
      
      125
    Page 126: |
      UTSTILLING XLVII
      (lapidarisk)
      
      Steatopyg kvinne. Ityfallisk mann. Avdød fertilitet.
      Levende i oss. Forbannelse. Multiplikasjon. Multiplika-
      sjoners multiplikasjon. Ingen ende i sikte.
      
      126
    Page 127: |
      KONSERT XXIII
      
      Bitter kraft. Gnister mellom neglene ved knipsing,
      som for å vekke seg selv fra en dyp søvn. De sammen-
      bitte tennene som har tygd, og kommer til å tygge i seg,
      atskillige fete måltider. Rygggrad av krig, javel. Men ørene
      hører, langt borte, en serenade. Den lokker. Kanskje
      finnes det flere solnedganger.
      
      127
    Page 128: |
      UTSTILLING XLVIII
      (portrett)
      
      Regnet nedenfra og opp (fra det grå gulvbelegget), og
      frontalt, vil man først se de små forhjulene (eller trin-
      sene) på rullestolen, og på dens fothviler av stål en rust-
      rød, skotskrutete filttøffel (og bare én); denne inneholder
      i sin tur en brun, tykk strømpe rundt en meget tynn
      ankel, mens leggen straks ovenfor skjules av en turkis
      slåbrok med omhyggelig sammensnørt belte; i denne
      høyden vil stolens armlener også komme til syne, tomme,
      for armene, viser det seg nå, er strakt i været (stivt, rik-
      tignok), og de meget tynne, leverflekkede fingrene spri-
      ker i høyde med halsen, som under haken fremviser en
      grop med løsthengende hud på begge sider, og flytter
      man blikket oppover fra haken vil man se at munnen står
      vidåpen, og at hele hodet er kastet tilbake, at håret er
      mørkt og nokså langt, men så tynt at man tydelig ser den
      bleke hodebunnen skinne igjennom over det hele: å si at
      denne enbente kvinnen ler, ville være for svakt; hun råfli-
      rer, gapskratter, skoggerler uten reservasjoner.
      
      128
    Page 129: |
      UTSTILLING XLXIX
      
      Øyet har (med unntak for synsfeil) som kjent et brenn-
      punkt på netthinnen, og ut fra dette springer en kjegle
      som til slutt omfatter hele synsfeltet. Men man kan kan-
      skje si at det også ut fra øyets bakside vokser en kjegle,
      nemlig av erindringsbilder, at denne kjeglens sentrum er
      forrige sekund, og at kjeglen deretter utvider seg etter
      som man går bakover i tiden, inntil den i en veldig sirkel
      omfatter erindringer fra et helt liv, slik at denne kjeglen
      er uendelig mye større enn den aktuelt-sensoriske på for-
      siden. Synskjeglen på forsiden kan slå sirkel rundt, og
      fokusere, ett enkelt brennende lys, mens et helt firma-
      ment skinner på vrangsiden av øyet, usynlig ikke bare for
      andre enn øyets eier, delvis også for denne selv.
      
      129
    Page 130: |
      MELLOMSPILL XXVII
      
      (temporalfysiologi)
      
      Maten går, idet den fortæres, inn i munnen, og kom-
      mer, omdannet, ut gjennom anus, slik en mannekeng for-
      svinner bak et skjermbrett og kommer ut igjen med
      andre klær. Eller maten kan betraktes som den utstukne
      kurs, og ekskrementene som kjølvannet, og det mate-
      matiske forholdet mellom de to linjene ville uttrykke
      hvor på seilasen man til enhver tid befant seg, og man
      ville kunne observere hvordan linjen ‘mat’ ble stadig kor-
      tere, hvorimot linjen ‘ekskrementer’ ble stadig lengre,
      inntil matlinjen ble fullstendig borte til fordel for ekskre-
      mentlinjen (før den, selvfølgelig, i sin tur, forsvant rest-
      løst), som om de hele tiden hadde vært én og samme
      strek som bare skiftet farve, form og konsistens. Enda
      mer anskuelig, bokstavelig, kanskje barbarisk, kan du se
      for deg mennesker som langsomt, krypende på alle fire,
      tygger seg bortover en lang linje med mat og etterlater
      seg en lang linje med fæces, og de det var tilmålt mye
      (særskilt de ekstremt korpulente, formodentlig) ville ha
      en bred, fyldig stripe foran seg og bak seg, mens de som
      var tildelt lite, de som sultet, ville ha en glissen, til tider
      helt ikke-eksisterende stripe foran seg og bak seg.
      
      130
    Page 131: |
      UTSTILLING L
      (rørlig stilleben)
      
      En appelsin som ikke kan skrelles. Et lys som ikke kan
      slukkes. Fottrinn i retning av noe man kan kalle klokke-
      slettenes dør. Ønsket som oppfylles er ikke ditt.
      
      131
    Page 132: |
      UTSTILLING LI
      (arkeologisk materiale)
      
      Det gitte: en bronsekjele, et beger av sølvblikk, en
      armring av gull, beinpiper, en beinkam. Alt sammen lagt
      ned for den dødes skyld, i hullet de trodde ledet til det
      hinsidiges endeløse vidder. Og likevel kom disse kostbar-
      hetene seilende, usett, med tidens underjordiske båt, og
      de endte virkelig i en annen verden til slutt: der hvor glass-
      set i opplyste montrer speiler ansikter som glir forbi,
      hvor en fuktighetsmåler i hjørnet risser en skjelvende
      strek, og hvor du ved stativet med postkort (i vestibylen)
      kan høre bilhorn, dumpt, gjennom den massive inn-
      gangsdøren. Og når du åpner den og trer over terskelen,
      siver enda en verden (hvor alt synes å gå dobbelt så fort
      som du husket), nemlig den utenfor museet, inn i san-
      sene, og i tenksom halvsøvn hører du plutselig et helt
      logisk spørsmål: Er dødsriket her?
      
      132
    Page 133: |
      KONSERT XXIV
      (opera buffa: duett)
      
      Z Snu seg, grådig sulten på ansikt
      Og der er hullet
      som suger ansikter til seg
      
      Æ Mens døden kommer innenfra og brer seg utover
      lik sevjen i et tre
      som forgifter seg selv
      
      Z Blåse i de dødes ryggrader som i basuner
      for å vekke de døde
      
      Æ Og noen begynner å danse!
      Idiotene!
      
      133
    Page 134: |
      UTSTILLING LII
      (landskap)
      
      På den ene siden: postkassen. På den andre: søppel-
      kassen. En polaritet, eller en komplementaritet. I den
      første legges det som skal inn i huset, i den andre det som
      skal ut. Postkassen ligner hukommelse, søppelkassen
      glemsel. Disse tingene som bare blir borte. Som dette
      skallet som er slått av kanten på glasset her. Jeg husker
      ikke når eller hvordan, eller at jeg kastet det (glasskåret).
      Jeg får aldri se det igjen. (Som om jeg snakket om et men-
      neske.)
      
      134
    Page 135: |
      UTSTILLING LIII
      (objet trouvé)
      
      For femogtredve millioner år siden ble en edderkopp
      og en gresshoppe sittende fast, ved siden av hverandre, i
      den samme kvaen, som hardnet: en ravklump. Et skjeb-
      nefellesskap, om man vil. De sitter fremdeles fanget der,
      man kan se dem begge inne i den varmgule, lysgjennom-
      trengelige steinen. Samt en luftboble, femogtredve millio-
      ner år er gammel luft. Jeg kunne tenke meg å lage et
      smykke av ravet, og henge det rundt halsen din. En gave
      fra før mennesker fantes, til deg. Jeg liker tanken på mil-
      lioner år gamle insekter nær huden din. Spør meg ikke
      hvorfor.
      
      135
    Page 136: |
      MELLOMSPILL XXVIII
      
      Som om du var en idé i en ikke lenger levende hjerne.
      
      136
    Page 137: |
      UTSTILLING LIV
      (installasjon)
      
      Et sted å bo? I så fall et hus for statuer, ikke for
      levende mennesker. Kanskje et lager, eller en død kunst-
      ners atelier. Du er en uting der. Statuenes tomme øyne
      synes å være vrengt, å se innover i et hvitt rom uten rom,
      albinomolekyler, en tåke av hvite mus som blir født i det
      hvite, omigjen og omigjen, snø som yrer i alle retninger,
      fra alle årstider, uopphørlig. Din lykke ville være gjort
      hvis du var en blekkflekk, et semikolon, et spørsmåls-
      tegn, for ikke å snakke om et punktum. Men du er mind-
      re enn et ekko av en bloddråpe som knuses mot gulvet.
      Du er mindre enn et støvkorn som en sovende katts pust
      får til å hvirvle vekk. Du er en latter som noen har ledd
      en gang.
      
      137
    Page 138: |
      UTSTILLING LV
      (clair-obscur, fortidig)
      
      Han løfter et brennende trestykke for å lyse vei. I mør-
      ket omkring er det kanskje krig (men hvor langt unna? er
      det bare å strekke ut hånden for at den skal bli fuktig av
      blod?); neivel, ikke krig, men et bondeopprør eller noe
      slikt, eller kanskje bare en skare krøplinger, byllesyke og
      marodører som sover i sengene sine, nei, i halmen, dyre-
      ekskrementene, hos kyrne og grisene, livredde for å
      våkne til morgenrøden.
      
      138
    Page 139: |
      FORESTILLING XIX
      
      X Hvorfor kommer du ikke?
      
      Y Jeg har allerede kommet. Uten at du merket det. Jeg
      var ingenting verd. Jeg ville bare hjelpe meg selv. Ikke
      engang det har jeg klart.
      
      X Men den lille maskoten jeg fikk til trøst? Jeg skrev én
      forbokstav under hver fot.
      
      Y Nå den. Den er alt du har. Den er min stedfortreder.
      Det har ingen hensikt å vende seg til et annet men-
      neske. Du kan bare vende deg til meg, og jeg kommer
      aldri til å være hos deg, det lover jeg.
      
      139
    Page 140: |
      UTSTILLING LVI
      (stilleben)
      
      Stramt belyst med vinglass, brød, egg og kniv. Egget
      hardkokt og delt i to. Plommen sterkt gul mot hviten. Så
      skarpt at det nesten gjør vondt å se på. Man får lyst til å
      lukke øynene og spise og drikke. Men ustanselig drysser
      noe grått, sementaktig støv, et tørt duskregn fra byg-
      ninger som styrter sammen et sted langt borte, boligblok-
      ker, hoteller, forretninger, fabrikker, parkeringshus, kon-
      torbygg, hele kvartaler, hele byer, det kommer drivende
      innover og svekker de sterke, klare farvene, gjør dem
      gradvis mattere, og du innser at det hele snart vil være
      fullstendig begravd i dette ødeleggelsens flyvende mel.
      
      140
    Page 141: |
      MELLOMSPILL XXIX
      
      Skjelettet slutten på lidelsen i monumental form.
      
      141
    Page 142: |
      UTSTILLING LVII
      (stilleben)
      
      Kullsyreboblene lever i knivbladet ved siden av glas-
      set. Jeg spiser utenfor den stillheten.